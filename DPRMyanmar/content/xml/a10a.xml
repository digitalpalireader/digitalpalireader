<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[19] aṅguttaranikāye </h>
  <ha>
    <han> dasakanipāta-aṭṭhakathā </han>
    <h0>
      <h0n> </h0n>
      <h1>
        <h1n> 1. paṭhamapaṇṇāsakaṃ </h1n>
        <h2>
          <h2n> 1. ānisaṃsavaggo </h2n>
          <h3>
            <h3n> 1. kimatthiyasuttavaṇṇanā </h3n>
            <h4>
              <h4n> </h4n>
              <p>[03] 1^b^.^eb^ dasakanipātassa ^a^V3.0285^ea^ ^a^M3.0287^ea^ ^a^P5.0001^ea^ paṭhame  ^b^kusalāni sīlānī^eb^ti anavajjasīlāni. amaṅkubhāvassa  avippaṭisārassa atthāya saṃvattantīti ^b^avippaṭisāratthāni^eb^.  so nesaṃ ānisaṃsoti ^b^avippaṭisārānisaṃsāni.  yathābhūtañāṇadassanattho^eb^tiādīsu ^b^yathābhūtañāṇadassanaṃ^eb^ nāma  taruṇavipassanā, ^b^nibbidā^eb^ nāma balavavipassanā, ^b^virāgo^eb^  nāma maggo, ^b^vimutti^eb^ nāma arahattaphalaṃ, ^b^ñāṇadassanaṃ^eb^ nāma  paccavekkhaṇañāṇaṃ. ^b^aggāya parentī^eb^ti arahattatthāya gacchanti. </p>
            </h4>
          </h3>
          <h3>
            <h3n> 2. cetanākaraṇīyasuttavaṇṇanā </h3n>
            <h4>
              <h4n> </h4n>
              <p>[03] 2^b^.^eb^ dutiye ^a^V3.0286^ea^ ^b^na cetanāya karaṇīya^eb^nti na  cetetvā kappetvā pakappetvā kātabbaṃ. ^b^dhammatā esā^eb^ti  dhammasabhāvo eso kāraṇaniyamo ayaṃ. ^b^abhisandentī^eb^ti  pavattenti. ^b^paripūrentī^eb^ti ^a^P5.0002^ea^ paripuṇṇaṃ karonti.  ^b^apārā pāraṃ gamanāyā^eb^ti orimatīrabhūtā tebhūmakavaṭṭā  nibbānapāraṃ gamanatthāya. </p>
            </h4>
          </h3>
          <h3>
            <h3n> 3-5. upanisasuttattayavaṇṇanā </h3n>
            <h4>
              <h4n> </h4n>
              <p>[03] 3-5^b^.^eb^ tatiye ^b^hatūpaniso^eb^ti hatakāraṇo.  catutthapañcamesu dvīhi therehi kathitabhāvova viseso. </p>
            </h4>
          </h3>
          <h3>
            <h3n> 6. samādhisuttavaṇṇanā </h3n>
            <h4>
              <h4n> </h4n>
              <p>[03] 6^b^.^eb^ chaṭṭhe ^b^neva pathaviyaṃ pathavīsaññī assā^eb^ti  pathaviṃ ārammaṇaṃ katvā pathavīti evaṃ uppannāya saññāya saññī na  bhaveyya. ^b^āpā^eb^dīsupi eseva ^a^M3.0288^ea^ nayo. ^b^na idhaloke^eb^ti  idhaloke uppajjanakacatukkapañcakajjhānasaññāya na saññī bhaveyya.  ^b^na paraloke^eb^ti paraloke uppajjanakacatukkapañcakajjhānasaññāya na  saññī bhaveyya. ^b^saññī ca pana assā^eb^ti atha ca panassa  samāpatti savitakkasamāpattiyeva assāti vuccati. ^b^etaṃ santaṃ etaṃ  paṇīta^eb^nti santaṃ santanti appetvā nisinnassa divasampi  cittuppādo ``santaṃ santa''nteva pavattati, paṇītaṃ paṇītanti appetvā  nisinnassa divasampi cittuppādo ``paṇītaṃ paṇīta''nteva pavattati.  ^b^yadidaṃ sabbasaṅkhārasamatho^eb^ti nibbānaṃ nibbānanti appetvā  nisinnassa divasampi cittuppādo ``nibbānaṃ nibbāna''nteva  pavattatīti sabbampetaṃ phalasamāpattisamādhiṃ sandhāya vuttaṃ. </p>
            </h4>
          </h3>
          <h3>
            <h3n> 7. sāriputtasuttavaṇṇanā </h3n>
            <h4>
              <h4n> </h4n>
              <p>[03] 7^b^.^eb^ sattame ^b^saññī ca panāhaṃ, āvuso, tasmiṃ  samaye ahosi^eb^nti, āvuso, tasmiṃ samaye ^a^V3.0287^ea^ ahaṃ ``bhavanirodho  nibbāna''nti imāya ^a^P5.0003^ea^ phalasamāpattisaññāya saññī  ahosiṃ. sacittakā me sā samāpatti ahosīti paccavekkhaṇā  kathitā. </p>
            </h4>
          </h3>
          <h3>
            <h3n> 8. jhānasuttavaṇṇanā </h3n>
            <h4>
              <h4n> </h4n>
              <p>[03] 8^b^.^eb^ aṭṭhame ^b^samantapāsādiko^eb^ti  pasādāvahānaṃyeva kāyakammādīnaṃ sabbhāvato samanto pāsādiko.  ^b^sabbākāraparipūro^eb^ti sabbehi kāraṇehi paripuṇṇo. </p>
            </h4>
          </h3>
          <h3>
            <h3n> 9. santavimokkhasuttavaṇṇanā </h3n>
            <h4>
              <h4n> </h4n>
              <p>[03] 9^b^.^eb^ navame ^b^santā^eb^ti ārammaṇasantatāyapi  aṅgasantatāyapi santā. ^b^vimokkhā^eb^ti paccanīkadhammehi  vimuttattā ārammaṇe ca nirāsaṅkabhāvena suṭṭhu muttattā evaṃladdhanāmā.  ^b^atikkamma rūpe^eb^ti rūpajjhānāni atikkamitvā pavattā. sesaṃ  sabbattha uttānatthamevāti. </p>
              <p>[06] ānisaṃsavaggo paṭhamo. </p>
            </h4>
          </h3>
        </h2>
        <h2>
          <h2n> 2. nāthavaggo </h2n>
          <h3>
            <h3n> 1. senāsanasuttavaṇṇanā </h3n>
            <h4>
              <h4n> </h4n>
              <p>[03] 11^b^.^eb^ dutiyassa ^a^M3.0289^ea^ paṭhame ^b^pañcaṅgasamannāgato^eb^ti  pañcahi guṇaṅgehi samannāgato. ^b^nātidūraṃ hoti nāccāsanna^eb^nti  yañhi atidūre hoti, piṇḍāya caritvā tattha gacchantassa  kāyacittadarathā hoti, tato anuppannaṃ vā samādhiṃ uppādetuṃ uppannaṃ vā  thiraṃ kātuṃ na sakkoti. accāsannaṃ bahujanākiṇṇaṃ hoti.  cattālīsausabhamatte pana padese vasataṃ dūrāsannadosavimuttañca  gamanāgamanasampannaṃ nāma hoti. ^b^divāappākiṇṇa^eb^nti divasabhāge  mahājanena anākiṇṇaṃ. </p>
            </h4>
          </h3>
          <h3>
            <h3n> 2. pañcaṅgasuttavaṇṇanā </h3n>
            <h4>
              <h4n> </h4n>
              <p>[03] 12^b^.^eb^ dutiye ^a^V3.0288^ea^ ^b^kevalī^eb^ti kevalehi sakalehi  guṇehi samannāgato. ^b^vusitavā^eb^ti vutthabrahmacariyavāso.  ^b^asekhenā^eb^ti ^a^P5.0004^ea^ asekhadhammapariyāpannena lokuttarena.  ^b^sīlakkhandhenā^eb^ti sīlarāsinā. ^b^vimuttikkhandhenā^eb^ti  ettha ṭhapetvā sīlādayo tayo sesā phaladhammā vimutti nāma,  vimuttiñāṇadassanaṃ paccavekkhaṇañāṇaṃ, taṃ lokiyameva. </p>
            </h4>
          </h3>
          <h3>
            <h3n> 3-4. saṃyojanasuttādivaṇṇanā </h3n>
            <h4>
              <h4n> </h4n>
              <p>[03] 13-14^b^.^eb^ tatiye ^b^orambhāgiyānī^eb^ti heṭṭhābhāgiyāni.  ^b^uddhambhāgiyānī^eb^ti uparibhāgiyāni. imasmiṃ sutte vaṭṭameva  kathitaṃ. catutthe ^b^khilavinibandhā^eb^ pañcakanipāte vitthāritāyeva.  ^b^ārohapariṇāhenā^eb^ti dīghaputhulantena. </p>
            </h4>
          </h3>
          <h3>
            <h3n> 5. appamādasuttavaṇṇanā </h3n>
            <h4>
              <h4n> </h4n>
              <p>[03] 15^b^.^eb^ pañcame ^b^evameva kho^eb^ti yathā sabbasattānaṃ  sammāsambuddho aggo, evaṃ sabbesaṃ kusaladhammānaṃ kārāpakāppamādo  aggoti daṭṭhabbo. nanu cesa lokiyova, kusaladhammā pana  lokuttarāpi. ayañca kāmāvacarova, kusaladhammā pana catubhūmakā.  kathamesa tesaṃ aggoti? paṭilābhakattena. appamādena hi te  paṭilabhanti, tasmā so tesaṃ aggo. teneva vuttaṃ -- ^b^sabbe te  appamādamūlakā^eb^ti.</p>
              <p>[03] ^b^jaṅgalāna^eb^nti ^a^M3.0290^ea^ pathavitalacārīnaṃ. ^b^pāṇāna^eb^nti  sapādakapāṇānaṃ. ^b^padajātānī^eb^ti padāni. ^b^samodhānaṃ  gacchantī^eb^ti odhānaṃ pakkhepaṃ gacchanti. ^b^aggamakkhāyatī^eb^ti  seṭṭhamakkhāyati. ^b^yadidaṃ^eb^ ^a^P5.0005^ea^ ^b^mahantattenā^eb^ti  mahantabhāvena aggamakkhāyati, na guṇaggenāti attho.  ^b^vassika^eb^nti sumanapupphaṃ. idaṃ kira suttaṃ sutvā  bhātiyamahārājā vīmaṃsitukāmatāya ekasmiṃ gabbhe catujātigandhehi  paribhaṇḍaṃ katvā sugandhapupphāni āharāpetvā ekassa samuggassa majjhe  sumanapupphamuṭṭhiṃ ṭhapetvā sesāni tassa samantato muṭṭhiṃ katvā ṭhapetvā  dvāraṃ pidhāya bahi nikkhanto. athassa muhuttaṃ bahi vītināmetvā  dvāraṃ vivaritvā pavisantassa sabbapaṭhamaṃ sumanapupphagandho ghānaṃ pahari.  so mahātalasmiṃyeva ^a^V3.0289^ea^ mahācetiyābhimukho nipajjitvā ``vassikaṃ  tesaṃ agganti kathentena sukathitaṃ sammāsambuddhenā''ti cetiyaṃ vandi.  ^b^khuddarājāno^eb^ti khuddakarājāno. kūṭarājānotipi pāṭho. </p>
            </h4>
          </h3>
          <h3>
            <h3n> 6. āhuneyyasuttavaṇṇanā </h3n>
            <h4>
              <h4n> </h4n>
              <p>[03] 16^b^.^eb^ chaṭṭhe ^b^gotrabhū^eb^ti sikhāpattavipassanābhūtena  nibbānārammaṇena gotrabhuñāṇena samannāgato. </p>
            </h4>
          </h3>
          <h3>
            <h3n> 7. paṭhamanāthasuttavaṇṇanā </h3n>
            <h4>
              <h4n> </h4n>
              <p>[03] 17^b^.^eb^ sattame ^b^sanāthā^eb^ti sañātakā bahuñātivaggā  hutvā viharatha. nāthaṃ karontīti ^b^nāthakaraṇā,^eb^ attano  sanāthabhāvakarā patiṭṭhākarāti attho. ^b^kalyāṇamitto^eb^tiādīsu  sīlādiguṇasampannā kalyāṇā mittā assāti ^b^kalyāṇamitto^eb^.  tevassa ṭhānanisajjādīsu saha ayanato sahāyāti  ^b^kalyāṇasahāyo^eb^. cittena ceva kāyena ca kalyāṇamittesuyeva  sampavaṅko oṇatoti ^b^kalyāṇasampavaṅko. suvaco^eb^ ^a^P5.0006^ea^  ^b^hotī^eb^ti sukhena vattabbo hoti, sukhena anusāsitabbo.  ^b^khamo^eb^ti gāḷhena pharusena kakkhaḷena vutto khamati na  kuppati. ^b^padakkhiṇaggāhī anusāsani^eb^nti yathā ekacco  ovadiyamāno vāmato gaṇhāti, paṭippharati vā, assuṇanto vā  gacchati, evaṃ akatvā ``ovadatha ^a^M3.0291^ea^, bhante, anusāsatha, tumhesu  anovadantesu ko añño ovadissatī''ti padakkhiṇaṃ gaṇhāti.</p>
              <p>[03] ^b^uccāvacānī^eb^ti uccanīcāni. ^b^kiṃkaraṇīyānī^eb^ti  ``kiṃ karomī''ti evaṃ vatvā kattabbakammāni. tattha uccakammaṃ  nāma cīvarassa karaṇaṃ rajanaṃ, cetiye sudhākammaṃ,  uposathāgāracetiyagharabodhigharesu kattabbakammanti evamādi.  avacakammaṃ nāma pādadhovanamakkhanādikhuddakakammaṃ.  ^b^tatrūpāyāyā^eb^ti tatrupagamaniyāya. ^b^alaṃ kātu^eb^nti kātuṃ  samattho hoti. ^b^alaṃ saṃvidhātu^eb^nti vicāretuṃ samattho hoti.</p>
              <p>[03] dhamme assa kāmo sinehoti ^b^dhammakāmo,^eb^ tepiṭakaṃ  buddhavacanaṃ piyāyatīti attho. ^b^piyasamudāhāro^eb^ti parasmiṃ  kathente sakkaccaṃ suṇāti, sayañca paresaṃ desetukāmo hotīti attho  ^a^V3.0290^ea^. ^b^abhidhamme abhivinaye^eb^ti ettha dhammo abhidhammo, vinayo  abhivinayoti catukkaṃ veditabbaṃ. tattha ^a^P5.0007^ea^  ^b^dhammo^eb^ti suttantapiṭakaṃ. ^b^abhidhammo^eb^ti satta pakaraṇāni.  ^b^vinayo^eb^ti ubhatovibhaṅgo. ^b^abhivinayo^eb^ti  khandhakaparivārā. atha vā suttantapiṭakampi abhidhammapiṭakampi  dhammo eva, maggaphalāni abhidhammo. sakalavinayapiṭakaṃ vinayo,  kilesavūpasamakaraṇaṃ abhivinayo. iti sabbasmimpi ettha dhamme ca  abhidhamme ca vinaye ca abhivinaye ca uḷārapāmojjo hotīti attho.  ^b^kusalesu dhammesū^eb^ti kāraṇatthe bhummaṃ,  cātubhūmakakusaladhammakāraṇā tesaṃ adhigamatthāya anikkhittadhuro  hotīti attho. </p>
            </h4>
          </h3>
          <h3>
            <h3n> 8. dutiyanāthasuttavaṇṇanā </h3n>
            <h4>
              <h4n> </h4n>
              <p>[03] 18^b^.^eb^ aṭṭhame ^b^therānukampitassā^eb^ti therehi  ovādānusāsanidānasamussāhitāya hitapharaṇāya anukampitassa. </p>
            </h4>
          </h3>
          <h3>
            <h3n> 9. paṭhamāriyāvāsasuttavaṇṇanā </h3n>
            <h4>
              <h4n> </h4n>
              <p>[03] 19^b^.^eb^ navame ^b^ariyavāsā^eb^ti ariyānaṃ āvāso,  te āvasiṃsu āvasanti āvasissantīti ariyāvāsā.  ^b^yadariyā^eb^ti ye vāse ariyā. </p>
            </h4>
          </h3>
          <h3>
            <h3n> 10. dutiyāriyāvāsasuttavaṇṇanā </h3n>
            <h4>
              <h4n> </h4n>
              <p>[03] 20^b^.^eb^ dasamaṃ ^a^M3.0292^ea^ yasmā kururaṭṭhavāsino bhikkhū  gambhīrapaññākārakā yuttappayuttā, tasmā yathā tesaṃ dīghanikāyādīsu  mahānidānādīni kathitāni, evamidampi gambhīraṃ sukhumaṃ  tilakkhaṇāhataṃ suttaṃ tattheva avoca. tattha ^a^P5.0008^ea^  ^b^pañcaṅgavippahīno^eb^ti pañcahi aṅgehi vippayutto hutvā khīṇāsavo  avasi vasati vasissati. tasmā ayaṃ pañcaṅgavippahīnatā  ariyāvāsoti vutto. esa nayo sabbattha. ^b^evaṃ kho,  bhikkhave, bhikkhu chaḷaṅgasamannāgato hotī^eb^ti chaḷaṅgupekkhāya  samannāgato hoti. chaḷaṅgupekkhā dhammā nāma keti? ñāṇādayo.  ``ñāṇa''nti vutte kiriyato cattāri ñāṇasampayuttacittāni labbhanti,  ``satatavihāro''ti vutte aṭṭha mahācittāni, ``rajjanadussanaṃ  natthī''ti vutte dasa cittāni labbhanti. somanassaṃ āsevanavasena  ^a^V3.0291^ea^ labbhati. ^b^satārakkhena cetasā^eb^ti khīṇāsavassa hi tīsu dvāresu  sabbakāle sati ārakkhakiccaṃ sādheti. tenevassa carato ca tiṭṭhato  ca suttassa ca jāgarassa ca satataṃ samitaṃ ñāṇadassanaṃ paccupaṭṭhitaṃ  hotīti vuccati.</p>
              <p>[03] ^b^puthusamaṇabrāhmaṇāna^eb^nti bahūnaṃ samaṇabrāhmaṇānaṃ. ettha  ^b^samaṇā^eb^ti pabbajjūpagatā, ^b^brāhmaṇā^eb^ti bhovādino.  ^b^puthupaccekasaccānī^eb^ti bahūni pāṭekkasaccāni. ``idameva dassanaṃ  saccaṃ, idameva sacca''nti evaṃ pāṭiyekkaṃ gahitāni bahūni saccānīti  attho. ^b^nuṇṇānī^eb^ti nīhaṭāni. ^b^panuṇṇānī^eb^ti suṭṭhu  nīhaṭāni. ^b^cattānī^eb^ti vissaṭṭhāni. ^b^vantānī^eb^ti  vamitāni. ^b^muttānī^eb^ti chinnabandhanāni katāni.  ^b^pahīnānī^eb^ti ^a^P5.0009^ea^ pajahitāni.  ^b^paṭinissaṭṭhānī^eb^ti yathā na puna cittaṃ ārohanti, evaṃ  paṭinissajjitāni. sabbāneva tāni gahitaggahaṇassa  vissaṭṭhabhāvavevacanāni.</p>
              <p>[03] ^b^samavayasaṭṭhesano^eb^ti ettha ^b^avayā^eb^ti anūnā,  ^b^saṭṭhā^eb^ti vissaṭṭhā. sammā avayā saṭṭhā esanā assāti  samavayasaṭṭhesano, suṭṭhuvissaṭṭhasabbaesanoti attho. ^b^rāgā cittaṃ  vimutta^eb^ntiādīhi maggassa kiccanipphatti kathitā. ^b^rāgo me  pahīno^eb^tiādīhi paccavekkhaṇaphalaṃ kathitaṃ. sesaṃ sabbattha  uttānatthamevāti. </p>
              <p>[06] nāthavaggo dutiyo. </p>
            </h4>
          </h3>
        </h2>
        <h2>
          <h2n> 3. mahāvaggo </h2n>
          <h3>
            <h3n> 1. sīhanādasuttavaṇṇanā </h3n>
            <h4>
              <h4n> </h4n>
              <p>[03] 21^b^.^eb^ tatiyassa ^a^M3.0293^ea^ paṭhame ^b^visamagate^eb^ti  visamaṭṭhānesu gocaresu gate. ^b^saṅghātaṃ āpādesi^eb^nti ghātaṃ vadhaṃ  pāpesiṃ. tassa hi ussannatejatāya khuddakesu pāṇesu anukampā hoti.  tasmā ye paṭisattubhāvena ^a^V3.0292^ea^ saṇṭhātuṃ sakkhissanti, ye dubbalā  palāyitukāmā bhavissanti, te palāyissantīti sīhanādaṃ naditvāva  gocarāya pakkamati. ^b^tathāgatassetaṃ adhivacana^eb^nti yadi hi  sahanatāya hananatāya ca sīho, tathāgato ^a^P5.0010^ea^ hi  sabbāni ca iṭṭhāniṭṭhāni sahati, sabbaparappavādino ca vādānaṃ  nimmathanena hanati. ^b^idamassa hoti sīhanādasmi^eb^nti ayamassa  sīhanādo.</p>
              <p>[03] ^b^tathāgatabalānī^eb^ti aññehi asādhāraṇāni tathāgatasseva  balāni. yathā vā pubbabuddhānaṃ balāni puññasampattiyā āgatāni,  tathā āgatabalānītipi attho. tattha duvidhaṃ tathāgatassa balaṃ  kāyabalaṃ ñāṇabalaṃ. tesu kāyabalaṃ hatthikulānusārena veditabbaṃ.  vuttañhetaṃ porāṇehi -- </p>
              <p>[21] ``kālāvakañca gaṅgeyyaṃ, paṇḍaraṃ tambapiṅgalaṃ. </p>
              <p>[22] gandhamaṅgalahemañca, uposathachaddantime dasā''ti..</p>
              <p>[03] imāni dasa hatthikulāni. tattha ^b^kālāvaka^eb^nti  pakatihatthikulaṃ daṭṭhabbaṃ. yaṃ dasannaṃ purisānaṃ kāyabalaṃ, taṃ ekassa  kālāvakassa hatthino. yaṃ dasannaṃ kālāvakānaṃ balaṃ, taṃ ekassa  gaṅgeyyassa. yaṃ dasannaṃ gaṅgeyyānaṃ, taṃ ekassa paṇḍarassa. yaṃ dasannaṃ  paṇḍarānaṃ, taṃ ekassa tambassa. yaṃ dasannaṃ tambānaṃ, taṃ ekassa  piṅgalassa. yaṃ dasannaṃ piṅgalānaṃ, taṃ ekassa gandhahatthino. yaṃ  dasannaṃ gandhahatthīnaṃ, taṃ ekassa maṅgalassa. yaṃ dasannaṃ maṅgalānaṃ, taṃ  ekassa hemassa. yaṃ dasannaṃ hemānaṃ, taṃ ekassa uposathassa. yaṃ  dasannaṃ uposathānaṃ, taṃ ekassa chaddantassa. yaṃ dasannaṃ chaddantānaṃ, taṃ  ekassa tathāgatassa. nārāyanasaṅghātabalantipi idameva  ^a^M3.0294^ea^ vuccati ^a^P5.0011^ea^. tadetaṃ pakatihatthigaṇanāya hatthīnaṃ  koṭisahassānaṃ, purisagaṇanāya dasannaṃ purisakoṭisahassānaṃ balaṃ hoti.  idaṃ tāva tathāgatassa ^b^kāyabalaṃ^eb^.</p>
              <p>[03] ñāṇabalaṃ pana pāḷiyaṃ tāva āgatameva. dasabalañāṇaṃ, majjhime  āgataṃ catuvesārajjañāṇaṃ, aṭṭhasu parisāsu akampanañāṇaṃ,  catuyoniparicchedañāṇaṃ, pañcagatiparicchedañāṇaṃ, saṃyuttake (saṃ0 ni0   2.33) āgatāni tesattati ñāṇāni sattasattati ñāṇānīti, evaṃ  aññānipi anekāni ^b^ñāṇabalaṃ^eb^ nāma. idhāpi ñāṇabalameva  adhippetaṃ. ñāṇañhi akampiyaṭṭhena upatthambhanaṭṭhena ca balanti vuttaṃ.</p>
              <p>[03] ^b^āsabhaṃ^eb^ ^a^V3.0293^ea^ ^b^ṭhāna^eb^nti seṭṭhaṭṭhānaṃ uttamaṭṭhānaṃ. āsabhā vā  pubbabuddhā, tesaṃ ṭhānanti attho. apica gavasatajeṭṭhako usabho,  gavasahassajeṭṭhako vasabho. vajasatajeṭṭhako vā usabho,  vajasahassajeṭṭhako vasabho. sabbagavaseṭṭho sabbaparissayasaho seto  pāsādiko mahābhāravaho asanisatasaddehipi asampakampiyo nisabho,  so idha usabhoti adhippeto. idampi hi tassa pariyāyavacanaṃ.  usabhassa idanti ^b^āsabhaṃ. ṭhāna^eb^nti catūhi pādehi pathaviṃ  uppīḷetvā acalaṭṭhānaṃ. idaṃ pana āsabhaṃ viyāti āsabhaṃ. yatheva  hi nisabhasaṅkhāto usabho usabhabalena samannāgato catūhi pādehi  pathaviṃ uppīḷetvā acalaṭṭhānena tiṭṭhati, evaṃ tathāgatopi dasahi  tathāgatabalehi samannāgato catūhi vesārajjapādehi aṭṭhaparisapathaviṃ  uppīḷetvā sadevake loke kenaci paccatthikena paccāmittena akampiyo  acalaṭṭhānena tiṭṭhati. evaṃ tiṭṭhamāno ca taṃ āsabhaṃ ṭhānaṃ paṭijānāti  upagacchati na paccakkhāti attani āropeti. tena vuttaṃ --  ``āsabhaṃ ṭhānaṃ paṭijānātī''ti.</p>
              <p>[03] ^b^parisāsū^eb^ti ^a^P5.0012^ea^ aṭṭhasu parisāsu.  ^b^sīhanādaṃ nadatī^eb^ti seṭṭhanādaṃ nadati, abhītanādaṃ nadati,  sīhanādasadisaṃ vā nādaṃ nadati. tatrāyaṃ upamā -- yathā sīho  sīhabalena samannāgato sabbattha visārado vigatalomahaṃso sīhanādaṃ  nadati, evaṃ tathāgatasīhopi tathāgatabalehi samannāgato aṭṭhasu  parisāsu visārado vigatalomahaṃso ``iti ^a^M3.0295^ea^ sakkāyo''tiādinā  nayena nānāvidhadesanāvilāsasampannaṃ sīhanādaṃ nadati. tena vuttaṃ --  ``parisāsu sīhanādaṃ nadatī''ti.</p>
              <p>[03] ^b^brahmacakkaṃ pavattetī^eb^ti ettha ^b^brahma^eb^nti seṭṭhaṃ uttamaṃ  visiṭṭhaṃ. ^b^cakka^eb^nti dhammacakkaṃ. taṃ panetaṃ duvidhaṃ hoti  paṭivedhañāṇañceva desanāñāṇañca. tattha paññāpabhāvitaṃ attano  ariyaphalāvahaṃ paṭivedhañāṇaṃ, karuṇāpabhāvitaṃ sāvakānaṃ ariyaphalāvahaṃ  desanāñāṇaṃ. tattha paṭivedhañāṇaṃ uppajjamānaṃ uppannanti duvidhaṃ.  tañhi abhinikkhamanato yāva arahattamaggā uppajjamānaṃ, phalakkhaṇe  uppannaṃ nāma. tusitabhavanato vā yāva mahābodhipallaṅke arahattamaggā  uppajjamānaṃ, phalakkhaṇe uppannaṃ nāma. dīpaṅkarato vā paṭṭhāya yāva  arahattamaggā uppajjamānaṃ, phalakkhaṇe uppannaṃ nāma. desanāñāṇampi  pavattamānaṃ pavattanti duvidhaṃ. tañhi yāva aññāsikoṇḍaññassa  sotāpattimaggā pavattamānaṃ, phalakkhaṇe pavattaṃ nāma. tesu  paṭivedhañāṇaṃ lokuttaraṃ, desanāñāṇaṃ lokiyaṃ. ubhayampi panetaṃ  aññehi asādhāraṇaṃ, buddhānaṃyeva orasañāṇaṃ.</p>
              <p>[03] idāni ^a^V3.0294^ea^ yehi dasahi balehi samannāgato tathāgato āsabhaṃ ṭhānaṃ  paṭijānāti, tāni vitthārato dassetuṃ ^b^katamāni dasa? idha,  bhikkhave, tathāgato ṭhānañca ṭhānato^eb^tiādimāha. tattha ^b^ṭhānañca  ṭhānato^eb^ti kāraṇañca kāraṇato. kāraṇañhi ^a^P5.0013^ea^  yasmā tattha phalaṃ tiṭṭhati, tadāyattavuttitāya uppajjati ceva pavattati  ca, tasmā ṭhānanti vuccati. taṃ bhagavā ``ye ye dhammā yesaṃ yesaṃ  dhammānaṃ hetū paccayā uppādāya, taṃ taṃ ṭhānaṃ. ye ye dhammā yesaṃ yesaṃ  dhammānaṃ na hetū na paccayā uppādāya, taṃ taṃ aṭṭhāna''nti pajānanto  ṭhānañca ṭhānato aṭṭhānañca aṭṭhānato yathābhūtaṃ pajānāti. abhidhamme  panetaṃ ``tattha katamaṃ tathāgatassa ṭhānañca ṭhānato aṭṭhānañca aṭṭhānato  yathābhūtaṃ ñāṇa''ntiādinā (vibha0 809) nayena vitthāritameva.  ^b^yampī^eb^ti yena ñāṇena. ^b^idampi, bhikkhave, tathāgatassā^eb^ti  idampi ṭhānāṭṭhānañāṇaṃ tathāgatassa tathāgatabalaṃ nāma hotīti attho.  evaṃ sabbapadesu yojanā veditabbā.</p>
              <p>[03] ^b^kammasamādānāna^eb^nti samādiyitvā katānaṃ  kusalākusalakammānaṃ, kammameva vā kammasamādānaṃ. ^b^ṭhānaso  hetuso^eb^ti paccayato ceva ^a^M3.0296^ea^ hetuto ca. tattha gatiupadhikālapayogā  vipākassa ṭhānaṃ, kammaṃ hetu. imassa pana ñāṇassa vitthārakathā  ``atthekaccāni pāpakāni kammasamādānāni gatisampattipaṭibāḷhāni  na vipaccantī''tiādinā (vibha0 810) nayena abhidhamme āgatāyeva.</p>
              <p>[03] ^b^sabbatthagāmini^eb^nti sabbagatigāminiñca agatigāminiñca.  ^b^paṭipada^eb^nti maggaṃ. ^b^yathābhūtaṃ pajānātī^eb^ti bahūsupi  manussesu ekameva pāṇaṃ ^a^P5.0014^ea^ ghātentesu ``imassa cetanā  nirayagāminī bhavissati, imassa tiracchānayonigāminī''ti iminā  nayena ekavatthusmimpi kusalākusalacetanāsaṅkhātānaṃ paṭipattīnaṃ  aviparītato sabhāvaṃ jānāti. imassapi ca ñāṇassa vitthārakathā  ``tattha katamaṃ tathāgatassa sabbatthagāminiṃ paṭipadaṃ yathābhūtaṃ ñāṇaṃ?  idha tathāgato ayaṃ maggo ayaṃ paṭipadā nirayagāminīti  pajānātī''tiādinā (vibha0 811) nayena abhidhamme āgatāyeva.</p>
              <p>[03] ^b^anekadhātu^eb^nti cakkhudhātuādīhi kāmadhātuādīhi vā  dhātūhi bahudhātuṃ. ^b^nānādhātu^eb^nti tāsaṃyeva dhātūnaṃ vilakkhaṇatāya  nānappakāradhātuṃ. ^b^loka^eb^nti khandhāyatanadhātulokaṃ.  ^b^yathābhūtaṃ pajānātī^eb^ti tāsaṃ dhātūnaṃ aviparītato sabhāvaṃ  paṭivijjhati. idampi ñāṇaṃ ``tattha katamaṃ tathāgatassa ^a^V3.0295^ea^   anekadhātunānādhātulokaṃ yathābhūtaṃ ñāṇaṃ? idha tathāgato khandhanānattaṃ  pajānātī''tiādinā nayena abhidhamme vitthāritameva.</p>
              <p>[03] ^b^nānādhimuttikata^eb^nti hīnādīhi adhimuttīhi  nānādhimuttikabhāvaṃ. idampi ñāṇaṃ ``tattha katamaṃ tathāgatassa  sattānaṃ nānādhimuttikataṃ yathābhūtaṃ ñāṇaṃ? idha tathāgato pajānāti  santi sattā hīnādhimuttikā''tiādinā nayena abhidhamme  vitthāritameva.</p>
              <p>[03] ^b^parasattāna^eb^nti padhānasattānaṃ. ^b^parapuggalāna^eb^nti tato  aññesaṃ hīnasattānaṃ. ekatthameva vā etaṃ padadvayaṃ, veneyyavasena dvidhā  vuttaṃ. ^b^indriyaparopariyatta^eb^nti ^a^P5.0015^ea^ saddhādīnaṃ  indriyānaṃ parabhāvañca aparabhāvañca, vuddhiñca hāniñcāti attho.  imassāpi ñāṇassa vitthārakathā ``tattha katamaṃ tathāgatassa parasattānaṃ  parapuggalānaṃ indriyaparopariyattaṃ yathābhūtaṃ ñāṇaṃ ^a^M3.0297^ea^? idha tathāgato  sattānaṃ āsayaṃ pajānātī''ti (vibha0 814) ādinā nayena  abhidhamme āgatāyeva.</p>
              <p>[03] ^b^jhānavimokkhasamādhisamāpattīna^eb^nti paṭhamādīnaṃ catunnaṃ  jhānānaṃ, ``rūpī rūpāni passatī''tiādīnaṃ aṭṭhannaṃ vimokkhānaṃ,  savitakkasavicārādīnaṃ tiṇṇaṃ samādhīnaṃ, paṭhamajjhānasamāpattiādīnañca  navannaṃ anupubbasamāpattīnaṃ. ^b^saṃkilesa^eb^nti hānabhāgiyadhammaṃ.  ^b^vodāna^eb^nti visesabhāgiyadhammaṃ. ^b^vuṭṭhāna^eb^nti ``vodānampi  vuṭṭhānaṃ, tamhā tamhā samādhimhā vuṭṭhānampi vuṭṭhāna''nti (vibha0 828)  evaṃ vuttaṃ paguṇajjhānañceva bhavaṅgaphalasamāpattiyo ca. heṭṭhimaṃ  heṭṭhimañhi paguṇajjhānaṃ uparimassa uparimassa padaṭṭhānaṃ hoti, tasmā  ``vodānampi vuṭṭhāna''nti vuttaṃ. bhavaṅgena pana sabbajjhānehi vuṭṭhānaṃ  hoti, phalasamāpattiyā nirodhasamāpattito vuṭṭhānaṃ hoti. taṃ sandhāya  ca ``tamhā tamhā samādhimhā vuṭṭhānampi vuṭṭhāna''nti vuttaṃ. idampi  ñāṇaṃ ``tattha katamaṃ tathāgatassa jhānavimokkhasamādhisamāpattīnaṃ  saṃkilesaṃ vodānaṃ vuṭṭhānaṃ yathābhūtaṃ ñāṇaṃ? ^b^jhāyī^eb^ti cattāro  jhāyī, atthekacco jhāyī sampattiṃyeva samānaṃ vipattīti  paccetī''tiādinā (vibha0 828) nayena abhidhamme vitthāritameva.  sabbañāṇānaṃ ^a^P5.0016^ea^ vitthārakathāya vinicchayo  sammohavinodaniyā vibhaṅgaṭṭhakathāya vutto,  pubbenivāsānussatidibbacakkhuñāṇakathā visuddhimagge vitthāritā,  āsavakkhayakathā heṭṭhā vuttāyevāti.</p>
              <p>[03] tattha ^a^V3.0296^ea^ paravādīkathā hoti ``dasabalañāṇaṃ nāma pāṭiyekkaṃ ñāṇaṃ  natthi, sabbaññutaññāṇassevāyaṃ pabhedo''ti. taṃ na tathā daṭṭhabbaṃ.  aññameva hi dasabalañāṇaṃ, aññaṃ sabbaññutaññāṇaṃ. dasabalañāṇañhi  sakasakakiccameva jānāti, sabbaññutaññāṇaṃ tampi tato avasesampi  jānāti. dasabalañāṇesu hi paṭhamaṃ kāraṇākāraṇameva jānāti,  dutiyaṃ kammavipākantarameva, tatiyaṃ kammaparicchedameva, catutthaṃ  dhātunānattakāraṇameva, pañcamaṃ sattānaṃ ajjhāsayādhimuttimeva, chaṭṭhaṃ  indriyānaṃ tikkhamudubhāvameva, sattamaṃ jhānādīhi saddhiṃ tesaṃ  saṃkilesādimeva, aṭṭhamaṃ pubbenivutthakkhandhasantatimeva, navamaṃ sattānaṃ  cutipaṭisandhimeva, dasamaṃ saccaparicchedameva. sabbaññutaññāṇaṃ pana  etehi jānitabbañca tato uttariñca pajānāti, etesaṃ pana kiccaṃ na  sabbaṃ karoti. tañhi jhānaṃ hutvā appetuṃ ^a^M3.0298^ea^ na sakkoti, iddhi hutvā  vikubbituṃ na sakkoti, maggo hutvā kilese khepetuṃ na sakkoti.</p>
              <p>[03] apica paravādī evaṃ pucchitabbo ``dasabalañāṇaṃ nāmetaṃ  savitakkasavicāraṃ avitakkavicāramattaṃ avitakkāvicāraṃ, kāmāvacaraṃ  rūpāvacaraṃ arūpāvacaraṃ, lokiyaṃ lokuttara''nti. jānanto  ``paṭipāṭiyā satta ñāṇāni savitakkasavicārānī''ti vakkhati,  ``tato parāni dve avitakkāvicārānī''ti vakkhati.  ``āsavakkhayañāṇaṃ siyā savitakkasavicāraṃ siyā  avitakkavicāramattaṃ, siyā avitakkāvicāra''nti vakkhati ^a^P5.0017^ea^.  tathā ``paṭipāṭiyā satta kāmāvacarāni, tato dve  rūpāvacarāni, avasāne ekaṃ lokuttara''nti vakkhati.  ``sabbaññutaññāṇaṃ pana savitakkasavicārameva lokiyamevā''ti  vakkhati.</p>
              <p>[03] evamettha anupadavaṇṇanaṃ ñatvā idāni yasmā tathāgato paṭhamaṃyeva  ṭhānāṭṭhānañāṇena veneyyasattānaṃ āsavakkhayādhigamassa ceva  anadhigamassa ca ṭhānāṭṭhānabhūtaṃ kilesāvaraṇābhāvaṃ passati  lokiyasammādiṭṭhiṭṭhānādidassanato niyatamicchādiṭṭhiṭṭhānābhāvadassanato  ca. atha nesaṃ kammavipākañāṇena vipākāvaraṇābhāvaṃ passati  tihetukappaṭisandhidassanato, sabbatthagāminipaṭipadāñāṇena  kammāvaraṇābhāvaṃ passati ānantariyakammābhāvadassanato.  evamanāvaraṇānaṃ anekadhātunānādhātuñāṇena anukūladhammadesanatthaṃ  cariyāvisesaṃ passati dhātuvemattadassanato. atha nesaṃ  nānādhimuttikatañāṇena adhimuttiṃ passati payogaṃ anādiyitvāpi  adhimuttivasena dhammadesanatthaṃ. athevaṃ diṭṭhādhimuttīnaṃ yathāsatti  yathābalaṃ dhammaṃ desetuṃ indriyaparopariyattiñāṇena indriyaparopariyattaṃ  passati saddhādīnaṃ tikkhamudubhāvadassanato. evaṃ  pariññātindriyaparopariyattā ^a^V3.0297^ea^ pana te sace dūre honti, atha  jhānādiñāṇena jhānādīsu vasībhūtattā iddhivisesena te khippaṃ  upagacchati. upagantvā ca nesaṃ pubbenivāsānussatiñāṇena  pubbajātibhavaṃ, dibbacakkhānubhāvato pattabbena cetopariyañāṇena sampati  cittavisesaṃ ^a^P5.0018^ea^ passanto āsavakkhayañāṇānubhāvena  āsavakkhayagāminiyā paṭipadāya vigatasammohattā āsavakkhayāya  dhammaṃ deseti. tasmā iminānukkamena imāni balāni vuttānīti  veditabbāni. </p>
            </h4>
          </h3>
          <h3>
            <h3n> 2. adhivuttipadasuttavaṇṇanā </h3n>
            <h4>
              <h4n> </h4n>
              <p>[03] 22^b^.^eb^ dutiye ^a^M3.0299^ea^ ^b^ye te dhammā^eb^ti ye te dasabalañāṇaṃ  sabbaññutaññāṇadhammā. ^b^adhivuttipadāna^eb^nti adhivacanapadānaṃ,  khandhāyatanadhātudhammānanti attho. adhivuttiyoti hi adhivacanāni  vuccanti, tesaṃ ye padabhūtā desanāya padaṭṭhānattā. atītā buddhāpi hi  ete dhamme kathayiṃsu, anāgatāpi eteva kathayissanti. tasmā  khandhādayo adhivuttipadāni nāma. tesaṃ adhivuttipadānaṃ. atha vā  bhūtamatthaṃ abhibhavitvā yathāsabhāvato aggahetvā vattanato  adhivuttiyoti diṭṭhiyo vuccanti, adhivuttīnaṃ padāni adhivuttipadāni,  diṭṭhidīpakāni vacanānīti attho. tesaṃ adhivuttipadānaṃ  diṭṭhivohārānaṃ. ^b^abhiññā sacchikiriyāyā^eb^ti jānitvā  paccakkhakaraṇatthāya. ^b^visārado^eb^ti ñāṇasomanassappatto.  ^b^tatthā^eb^ti tesu dhammesu ^b^tesaṃ tesaṃ tathā tathā dhammaṃ desetu^eb^nti  tesaṃ tesaṃ diṭṭhigatikānaṃ vā itaresaṃ vā āsayaṃ ñatvā tathā tathā  dhammaṃ desetuṃ. ^b^hīnaṃ vā hīnanti ñassatī^eb^ti hīnaṃ vā dhammaṃ  ``hīno dhammo''ti jānissati. ^b^ñāteyya^eb^nti ñātabbaṃ.  ^b^daṭṭheyya^eb^nti daṭṭhabbaṃ. ^b^sacchikareyya^eb^nti sacchikātabbaṃ.  ^b^tattha^eb^ ^a^P5.0019^ea^ ^b^tattha yathābhūtañāṇa^eb^nti tesu tesu  dhammesu yathāsabhāvañāṇaṃ. iminā sabbaññutaññāṇaṃ dasseti. evaṃ  sabbaññutaññāṇaṃ dassetvā puna dasabalañāṇaṃ dassento  ^b^dasayimānī^eb^tiādimāha. dasabalañāṇampi hi tattha tattha  yathābhūtañāṇamevāti. </p>
            </h4>
          </h3>
          <h3>
            <h3n> 3. kāyasuttavaṇṇanā </h3n>
            <h4>
              <h4n> </h4n>
              <p>[03] 23^b^.^eb^ tatiye ^b^āpanno hoti kañcideva desa^eb^nti  kañci āpattikoṭṭhāsaṃ āpanno hoti. ^b^anuviccā^eb^ti  anupavisitvā pariyogāhetvā. ^b^kāyaduccarita^eb^nti tividhaṃ  kāyaduccaritaṃ. ^b^vacīduccarita^eb^nti ^a^V3.0298^ea^ catubbidhaṃ vacīduccaritaṃ.  ^b^pāpikā issā^eb^ti lāmikā usūyā. ^b^paññāya disvā^eb^ti  sahavipassanāya maggapaññāya passitvā passitvā pahātabbā.  ^b^ijjhatī^eb^ti samijjhati. ^b^upavāsassā^eb^ti nissāya  upasaṅkamitvā vasantassa. ^b^abhibhuyyā^eb^ti ajjhottharitvā  ^a^M3.0300^ea^ madditvā. ^b^irīyatī^eb^ti vattati. imasmiṃ sutte sahavipassanāya  maggo kathito. </p>
            </h4>
          </h3>
          <h3>
            <h3n> 4. mahācundasuttavaṇṇanā </h3n>
            <h4>
              <h4n> </h4n>
              <p>[03] 24^b^.^eb^ catutthe ^b^jānāmimaṃ dhamma^eb^nti iminā  ñāṇavādassa vadanākāro vutto. ^b^bhāvitakāyomhī^eb^tiādīhi  bhāvanāvādassa. tatiyavāre dvepi vādā ekato vuttā, tayopi cete  arahattameva paṭijānanti. ^b^aḍḍhavādaṃ vadeyyā^eb^ti aḍḍhohamasmīti  vādaṃ vadeyya. ^b^upanīhātu^eb^nti nīharitvā dātuṃ. </p>
            </h4>
          </h3>
          <h3>
            <h3n> 5. kasiṇasuttavaṇṇanā </h3n>
            <h4>
              <h4n> </h4n>
              <p>[03] 25^b^.^eb^ pañcame sakalaṭṭhena kasiṇāni, tadārammaṇānaṃ  dhammānaṃ khettaṭṭhena adhiṭṭhānaṭṭhena vā āyatanānīti ^b^kasiṇāyatanāni.  uddha^eb^nti ^a^P5.0020^ea^ upari gagaṇatalābhimukhaṃ.  ^b^adho^eb^ti heṭṭhā bhūmitalābhimukhaṃ. ^b^tiriya^eb^nti khettamaṇḍalaṃ  viya samantā paricchinditvā. ekacco hi uddhameva kasiṇaṃ vaḍḍheti,  ekacco adho, ekacco samantato. tena tena vā kāraṇena evaṃ  pasāreti ālokamiva rūpadassanakāmo. tena vuttaṃ --  ``pathavīkasiṇameko sañjānāti uddhaṃ adho tiriya''nti.  ^b^advaya^eb^nti idaṃ pana ekassa aññabhāvānupagamanatthaṃ vuttaṃ. yathā  hi udakaṃ paviṭṭhassa sabbadisāsu udakameva hoti na aññaṃ, evameva  pathavīkasiṇaṃ pathavīkasiṇameva hoti. natthi tassa  aññakasiṇasambhedoti. eseva nayo sabbattha. ^b^appamāṇa^eb^nti  idaṃ tassa tassa pharaṇāppamāṇavasena vuttaṃ. tañhi cetasā pharanto  sakalameva pharati, ``ayamassa ādi, idaṃ majjha''nti pamāṇaṃ na  gaṇhāti. ^b^viññāṇakasiṇa^eb^nti cettha kasiṇugghāṭimākāse  pavattaviññāṇaṃ. tattha kasiṇavasena kasiṇugghāṭimākāse,  kasiṇugghāṭimākāsavasena tattha pavattaviññāṇe uddhaṃadhotiriyatā  veditabbā. ayamettha saṅkhepo, kammaṭṭhānabhāvanānayena panetāni  pathavīkasiṇādīni vitthārato visuddhimagge (visuddhi0 1.51  ādayo) vuttāneva. </p>
            </h4>
          </h3>
          <h3>
            <h3n> 6. kāḷīsuttavaṇṇanā </h3n>
            <h4>
              <h4n> </h4n>
              <p>[03] 26^b^.^eb^ chaṭṭhe ^a^V3.0299^ea^ ^a^M3.0301^ea^ ^b^kumāripañhesū^eb^ti kumārīnaṃ  māradhītānaṃ pucchāsu. ^b^atthassa^eb^ ^a^P5.0021^ea^ ^b^pattiṃ  hadayassa santi^eb^nti dvīhipi padehi arahattameva kathitaṃ.  ^b^sena^eb^nti rāgādikilesasenaṃ. ^b^piyasātarūpa^eb^nti  piyajātikesu ca sātajātikesu ca vatthūsu uppajjanato evaṃladdhanāmaṃ.  ^b^ekohaṃ jhāyaṃ sukhamanubodhi^eb^nti evaṃ kilesasenaṃ jinitvā ahaṃ  ekakova jhāyanto sukhaṃ anubujjhiṃ sacchiakāsiṃ. ^b^sakkhi^eb^nti  sakkhibhāvappattaṃ dhammasakkhiṃ. ^b^na sampajjati kenaci me^eb^ti mayhaṃ  kenaci saddhiṃ mittadhammo nāma natthi.  ^b^pathavīkasiṇasamāpattiparamā kho, bhagini, eke samaṇabrāhmaṇā  atthoti abhinibbattesu^eb^nti pathavīkasiṇasamāpattiparamo uttamo  atthoti gahetvā abhinibbattesuṃ. ^b^yāvatā kho, bhagini,  pathavīkasiṇasamāpattiparamatā^eb^ti yattakā pathavīkasiṇasamāpattiyā  uttamakoṭi. ^b^tadabhiññāsi bhagavā^eb^ti taṃ bhagavā abhiññāpaññāya  abhiññāsi. ^b^assādamaddasā^eb^ti samudayasaccaṃ addasa.  ^b^ādīnavamaddasā^eb^ti dukkhasaccaṃ addasa. ^b^nissaraṇamaddasā^eb^ti  nirodhasaccaṃ addasa. ^b^maggāmaggañāṇadassanamaddasā^eb^ti maggasaccaṃ  addasa. ^b^atthassa pattī^eb^ti etesaṃ catunnaṃ saccānaṃ diṭṭhattā  arahattasaṅkhātassa atthassa patti, sabbadarathapariḷāhavūpasantatāya  ^b^hadayassa santī^eb^ti. </p>
            </h4>
          </h3>
          <h3>
            <h3n> 7. paṭhamamahāpañhasuttavaṇṇanā </h3n>
            <h4>
              <h4n> </h4n>
              <p>[03] 27^b^.^eb^ sattame ^b^abhijānāthā^eb^ti abhijānitvā  paccakkhaṃ katvā viharatha. ^b^abhiññāyā^eb^ti ^a^P5.0022^ea^  abhijānitvā. ^b^idhā^eb^ti imāya. ^b^dhammadesanāya vā  dhammadesana^eb^nti yadidaṃ samaṇassa gotamassa dhammadesanāya saddhiṃ  amhākaṃ dhammadesanaṃ, amhākaṃ vā dhammadesanāya saddhiṃ samaṇassa  gotamassa dhammadesanaṃ ārabbha nānākaraṇaṃ vuccetha, taṃ kiṃ nāmāti  vadanti. dutiyapadepi eseva nayo. iti te majjhe bhinnasuvaṇṇaṃ  viya sāsanena saddhiṃ attano laddhiṃ vacanamattena samadhuraṃ ṭhapayiṃsu.  ^b^neva abhinandiṃsū^eb^ti ``evameta''nti na sampaṭicchiṃsu.  ^b^nappaṭikkosiṃsū^eb^ti ``na idaṃ eva''nti nappaṭisedhesuṃ. kasmā?  te kira ``titthiyā nāma andhasadisā jānitvā vā ajānitvā vā  katheyyu''nti nābhinandiṃsu.</p>
              <p>[03] ^b^na^eb^ ^a^M3.0302^ea^ ^b^sampāyissantī^eb^ti sampādetvā kathetuṃ na sakkhissanti.  ^b^uttari ca vighāta^eb^nti asampādanato ^a^V3.0300^ea^ uttarimpi dukkhaṃ  āpajjissanti. sampādetvā kathetuṃ asakkontānañhi dukkhaṃ uppajjati.  ^b^yathā taṃ, bhikkhave, avisayasmi^eb^nti ettha ca ^b^ta^eb^nti  nipātamattaṃ. ^b^yathā^eb^ti kāraṇavacanaṃ, yasmā avisaye pañhaṃ  pucchitā hontīti attho. ^b^ito vā pana sutvā^eb^ti ito vā  pana mama sāsanato sutvā. itoti tathāgatatopi tathāgatasāvakatopi.  ^b^ārādheyyā^eb^ti paritoseyya, aññathā ārādhanaṃ nāma natthīti  dasseti.</p>
              <p>[03] ^b^ekadhamme^eb^ti ^a^P5.0023^ea^ ekasmiṃ dhamme. iminā  uddeso dassito. parato ^b^katamasmiṃ ekadhamme^eb^ti iminā pañho  dassito. ^b^sabbe sattā āhāraṭṭhitikā^eb^ti idaṃ panettha  veyyākaraṇaṃ. sesesupi eseva nayo. ^b^sammā  nibbindamāno^eb^tiādīsu pana sammā hetunā nayena  nibbidānupassanāya nibbindanto ukkaṇṭhanto, virāgānupassanāya  virajjanto, paṭisaṅkhānupassanāya muccanassa upāyaṃ katvā  vimuccamāno, adhimokkhavasena vā vimuccamāno sanniṭṭhānaṃ kurumānoti  attho. udayabbayehi paricchinditvā pubbantāparantadassanena  ^b^sammā pariyantadassāvī. sammadatthaṃ abhisameccā^eb^ti sammā  sabhāgatthaṃ ñāṇena abhisamāgantvā. ^b^dukkhassantakaro hotī^eb^ti  sakalavaṭṭadukkhassa pariyantaṃ parivaṭumaṃ karo hoti.</p>
              <p>[03] ^b^sabbe sattā^eb^ti kāmabhavādīsu ekavokārabhavādīsu ca  sabbabhavesu sabbe sattā. ^b^āhāraṭṭhitikā^eb^ti āhārato ṭhiti  etesanti āhāraṭṭhitikā. iti sabbasattānampi ṭhitihetu āhāro  nāma eko dhammo, tasmiṃ ekadhamme. nanu ca evaṃ sante yaṃ vuttaṃ --  ``asaññasattā devā ahetukā anāhārā aphassakā''tiādi (vibha0  1017), taṃ virujjhatīti. na virujjhati. tesañhi jhānaṃ  āhāro hoti. evaṃ santepi ``cattārome, bhikkhave, āhārā''ti  (saṃ0 ni0  2.11) idaṃ virujjhatīti. idampi na virujjhati.  etasmiñhi sutte nippariyāyena āhāralakkhaṇā dhammā āhārāti  vuttā, idha pana pariyāyena paccayo ^a^P5.0024^ea^ āhāroti vutto.  sabbadhammānañhi paccayo laddhuṃ vaṭṭati. so ca yaṃ yaṃ phalaṃ janeti,  taṃ taṃ āharati nāma. tasmā āhāroti vuccati. tenevāha --  ``avijjampāhaṃ, bhikkhave, sāhāraṃ vadāmi, no anāhāraṃ. ko  ^a^M3.0303^ea^ ca, bhikkhave, avijjāya āhāro? pañca nīvaraṇātissa vacanīya''nti  (a0 ni0  10.61). ayaṃ idha adhippeto. etasmiñhi  paccayāhāre gahite pariyāyāhāropi nippariyāyāhāropi sabbo  gahitova hoti.</p>
              <p>[03] tattha ^a^V3.0301^ea^ asaññībhave paccayāhāro labbhati. anuppanne hi buddhe  titthāyatane pabbajitā vāyokasiṇe parikammaṃ katvā catutthajjhānaṃ  nibbattetvā tato vuṭṭhāya ``dhi cittaṃ, dhi vatetaṃ cittaṃ, cittassa nāma  abhāvoyeva sādhu. cittañhi nissāya vadhabandhādipaccayaṃ dukkhaṃ  uppajjati. citte asati nattheta''nti khantiṃ ruciṃ uppādetvā  aparihīnajjhānā kālaṃ katvā asaññībhave nibbattanti. yo yassa  iriyāpatho manussaloke paṇihito ahosi, so tena iriyāpathena  nibbattitvā cittarūpasadiso hutvā pañca kappasatāni tiṭṭhati.  ettakaṃ addhānaṃ sayito viya hoti. evarūpānampi sattānaṃ  paccayāhāro labbhati. te hi yaṃ jhānaṃ bhāvetvā nibbattā, tadeva nesaṃ  paccayo hoti. yathā jiyāvegena khittasaro yāva jiyāvego atthi,  tāva gacchati. evaṃ yāva jhānapaccayo atthi, tāva tiṭṭhanti.  tasmiṃ niṭṭhite khīṇavego viya saro patanti. cavanakāle ca tesaṃ  so rūpakāyo antaradhāyati, kāmāvacarasaññā uppajjati, tena  saññuppādena te devā tamhā kāyā cutāti paññāyanti. </p>
              <p>[01] ye pana te nerayikā neva vuṭṭhānaphalūpajīvī, na  puññaphalūpajīvīti vuttā, tesaṃ ko āhāroti? tesaṃ kammameva  āhāro ^a^P5.0025^ea^. kiṃ pañca āhārā atthīti? pañca, na  pañcāti idaṃ na vattabbaṃ, nanu ``paccayo āhāro''ti vuttametaṃ.  tasmā yena kammena niraye nibbattanti, tadeva tesaṃ ṭhitipaccayattā  āhāro hoti. yaṃ sandhāya idaṃ vuttaṃ -- ``na ca tāva kālaṃ  karoti, yāva na taṃ pāpakammaṃ byantī hotī''ti (ma0 ni0 3.250,  268; a0 ni0  3.36).</p>
              <p>[03] kabaḷīkārāhāraṃ ārabbhāpi cettha vivādo na kātabbo. mukhe  uppajjanakheḷopi hi tesaṃ āhārakiccaṃ sādheti. kheḷo hi niraye  dukkhavedanīyo hutvā paccayo hoti, sagge sukhavedaniyo. iti  kāmabhave nippariyāyena cattāro āhārā, rūpārūpabhavesu ṭhapetvā  asaññe ^a^M3.0304^ea^ sesānaṃ tayo, asaññānañceva avasesānañca paccayāhāroti  iminā ākārena sabbe sattā āhāraṭṭhitikāti veditabbā. tattha  cattāro āhāro yo vā pana koci paccayāhāro dukkhasaccaṃ,  āhārasamuṭṭhāpikā purimataṇhā samudayasaccaṃ, ubhinnaṃ appavatti  nirodhasaccaṃ, nirodhappajānanā paññā maggasaccanti evaṃ catusaccavasena  sabbavāresu yojanā kātabbā. </p>
            </h4>
          </h3>
          <h3>
            <h3n> 8. dutiyamahāpañhasuttavaṇṇanā </h3n>
            <h4>
              <h4n> </h4n>
              <p>[03] 28^b^.^eb^ aṭṭhame ^a^V3.0302^ea^ ^b^kajaṅgalāya^eb^nti evaṃnāmake nagare.  ^b^kajaṅgalā^eb^ti kajaṅgalāvāsino. ^b^mahāpañhesū^eb^ti  mahantātthapariggāhakesu pañhesu. ^b^yathā mettha khāyatī^eb^ti yathā  me ettha upaṭṭhāti. ^b^sammā subhāvitacitto^eb^ti hetunā nayena suṭṭhu  bhāvitacitto. ^b^eso ceva tassa attho^eb^ti kiñcāpi bhagavatā  ``cattāro dhammā''tiādayo pañhā ``cattāro āhārā''tiādinā  nayena vissajjitā, yasmā pana catūsu āhāresu pariññātesu cattāro  satipaṭṭhānā bhāvitā honti, tesu ca bhāvitesu cattāro āhārā  pariññātāva honti. tasmā desanāvilāsena byañjanamevettha nānaṃ,  attho pana ekoyeva. indriyādīsupi eseva nayo. tena vuttaṃ --  ``eso ^a^P5.0026^ea^ ceva tassa attho''ti. atthato hi  ubhayampetaṃ majjhe bhinnasuvaṇṇamiva hoti. </p>
            </h4>
          </h3>
          <h3>
            <h3n> 9. paṭhamakosalasuttavaṇṇanā </h3n>
            <h4>
              <h4n> </h4n>
              <p>[03] 29^b^.^eb^ navame ^b^yāvatā^eb^ti yattakā.  ^b^kāsikosalā^eb^ti kāsikosalajanapadā. ^b^attheva  aññathatta^eb^nti ṭhitassa aññathattaṃ atthiyeva. ^b^atthi  vipariṇāmo^eb^ti maraṇampi atthiyeva. ^b^tasmimpi  nibbindatī^eb^ti tasmimpi sampattijāte ukkaṇṭhati. ^b^agge  virajjatī^eb^ti sampattiyā agge kosalarājabhāve virajjati. ^b^pageva  hīnasmi^eb^nti paṭhamataraṃyeva hīne ittaramanussānaṃ pañca kāmaguṇajāte.</p>
              <p>[03] ^b^manomayā^eb^ti jhānamanena nibbattā.  ^b^bārāṇaseyyaka^eb^nti bārāṇasiyaṃ uppannaṃ. tattha kira kappāsopi  mudu, suttakantikāyopi tantavāyāpi chekā, udakampi suci siniddhaṃ.  ^b^ubhatobhāgavimaṭṭha^eb^nti dvīsupi passesu maṭṭhaṃ mudu  ^a^M3.0305^ea^ siniddhaṃ khāyati. catasso paṭipadā lokiyalokuttaramissikā kathitā.  saññāsu paṭhamā kāmāvacarasaññā, dutiyā rūpāvacarasaññā, tatiyā  lokuttarasaññā, catutthā ākiñcaññāyatanasaññā. yasmā pana sā  saññā aggāti āgatā, tato paraṃ saññāpaññatti nāma natthi, tasmā  agganti vuttā.</p>
              <p>[03] ^b^bāhirakāna^eb^nti sāsanato bahiddhā pavattānaṃ. ^b^no^eb^  ^a^P5.0027^ea^ ^b^cassaṃ no ca me siyā^eb^ti sace ahaṃ atīte  na bhavissaṃ, etarahipi me ayaṃ attabhāvo na siyā. ^b^na  bhavissāmi na me bhavissatī^eb^ti ^a^V3.0303^ea^ sacepi anāgate na bhavissāmi, na  ca me kiñci palibodhajātaṃ bhavissati. ^b^agge virajjatī^eb^ti  ucchedadiṭṭhiyaṃ virajjati. ucchedadiṭṭhi hi idha nibbānassa santatāya  agganti jātā.</p>
              <p>[03] ^b^paramatthavisuddhi^eb^nti uttamatthavisuddhiṃ.  nevasaññānāsaññāyatanasamāpattiyā etaṃ adhivacanaṃ.  ākiñcaññāyatanañhi vipassanāpadaṭṭhānattā aggaṃ nāma jātaṃ,  nevasaññānāsaññāyatanaṃ dīghāyukattā. ^b^paramadiṭṭhadhammanibbāna^eb^nti  imasmiññeva attabhāve paramanibbānaṃ. ^b^anupādā vimokkho^eb^ti  catūhi upādānehi aggahetvā cittassa vimokkho. arahattassetaṃ nāmaṃ.  ^b^pariñña^eb^nti samatikkamaṃ. tattha bhagavā paṭhamajjhānena kāmānaṃ  pariññaṃ paññāpeti, arūpāvacarehi rūpānaṃ pariññaṃ paññāpeti,  anupādānibbānena vedanānaṃ pariññaṃ paññāpeti. nibbānañhi  sabbavedayitappahānattā vedanānaṃ pariññā nāma.  ^b^anupādāparinibbāna^eb^nti apaccayaparinibbānaṃ. idaṃ pana suttaṃ  kathento bhagavā anabhiratipīḷitāni pañca bhikkhusatāni disvā tesaṃ  anabhirativinodanatthaṃ kathesi. tepi anabhiratiṃ vinodetvā  desanānusārena ñāṇaṃ pesetvā sotāpannā hutvā aparabhāge vipassanaṃ  vaḍḍhetvā arahattaṃ pāpuṇiṃsūti. </p>
            </h4>
          </h3>
          <h3>
            <h3n> 10. dutiyakosalasuttavaṇṇanā </h3n>
            <h4>
              <h4n> </h4n>
              <p>[03] 30^b^.^eb^ dasame ^b^uyyodhikā nivatto hotī^eb^ti  yuddhato nivatto hoti. ^b^laddhādhippāyo^eb^ti ^a^P5.0028^ea^  mahākosalaraññā kira bimbisārassa dhītaraṃ dentena dvinnaṃ rajjānaṃ  antare satasahassuṭṭhāno kāsigāmo nāma dhītu dinno ^a^M3.0306^ea^. ajātasattunā  pitari mārite mātāpissa rañño viyogasokena nacirasseva matā.  tato rājā pasenadikosalo ``ajātasattunā mātāpitaro māritā,  mama pitu santako gāmo''ti tassatthāya aṭṭaṃ karoti, ajātasattupi  ``mama mātu santako''ti tassa gāmassatthāya. dvepi  mātulabhāgineyyā caturaṅginiṃ senaṃ sannayhitvā yujjhiṃsu. tattha  pasenadikosalo dve vāre ajātasattunā parājito nagarameva pāvisi.  tatiyavāre ``kathaṃ nu kho me jayo bhaveyyā''ti upassutivasena  yujjhitabbākāraṃ ñatvā byūhaṃ racayitvā ubhohi passehi parikkhipitvā  ajātasattuṃ gaṇhi. tāvadeva jayādhippāyassa laddhattā laddhādhippāyo  nāma ahosi.</p>
              <p>[03] ^b^yena^eb^ ^a^V3.0304^ea^ ^b^ārāmo tena pāyāsī^eb^ti bahinagare jayakhandhāvāraṃ  nivesetvā ``yāva nagaraṃ alaṅkaronti, tāva dasabalaṃ vandissāmi.  nagaraṃ paviṭṭhakālato paṭṭhāya hi papañco hotī''ti amaccagaṇaparivuto  yenārāmo tena pāyāsi, ārāmaṃ pāvisi. kasmiṃ kāle pāvisīti?  piṇḍapātappaṭikkantānaṃ bhikkhūnaṃ ovādaṃ datvā sammāsambuddhe  gandhakuṭiṃ paviṭṭhe bhikkhusaṅghe ca ovādaṃ sampaṭicchitvā attano  attano rattiṭṭhānadivāṭṭhānāni gate. ^b^caṅkamantī^eb^ti kasmiṃ samaye  caṅkamanti? paṇītabhojanapaccayassa thinamiddhassa vinodanatthaṃ, divā  padhānikā vā te. tādisānañhi pacchābhattaṃ caṅkamitvā nhatvā sarīraṃ  utuṃ gāhāpetvā ^a^P5.0029^ea^ nisajja samaṇadhammaṃ karontānaṃ cittaṃ  ekaggaṃ hoti. ^b^ye te bhikkhū^eb^ti so kira ``kahaṃ satthā kahaṃ  sugatoti pariveṇena pariveṇaṃ āgantvā pucchitvāva pavisissāmī''ti  vilokento araññahatthī viya mahācaṅkame caṅkamamāne paṃsukūlike  bhikkhū disvā tesaṃ santikaṃ agamāsi. taṃ sandhāyetaṃ vuttaṃ.  ^b^dassanakāmā^eb^ti passitukāmā. ^b^vihāro^eb^ti gandhakuṭiṃ  sandhāya āhaṃsu. ^b^ataramāno^eb^ti aturito, saṇikaṃ padapamāṇaṭṭhāne  padaṃ nikkhipanto vattaṃ katvā susammaṭṭhaṃ muttajālasinduvārasadisaṃ  vālukaṃ avināsentoti attho. ^b^ālinda^eb^nti pamukhaṃ.  ^b^aggaḷa^eb^nti kavāṭaṃ. ^b^ukkāsitvā^eb^ti ukkāsitasaddaṃ katvā.  ^b^ākoṭehī^eb^ti agganakhena īsakaṃ kuñcikāchiddasamīpe koṭehīti  vuttaṃ hoti. dvāraṃ kira atiupari amanussā, atiheṭṭhā dīghajātikā  koṭenti. tathā akoṭetvā majjhe chiddasamīpe koṭetabbanti idaṃ  dvārakoṭanavattanti ^a^M3.0307^ea^ vadanti. ^b^vivari bhagavā dvāra^eb^nti na bhagavā  uṭṭhāya dvāraṃ vivarati, vivaratūti pana hatthaṃ pasāreti. tato  ``bhagavā tumhehi anekakappakoṭīsu dānaṃ dadamānehi na sahatthā  dvāravivaraṇakammaṃ kata''nti sayameva dvāraṃ vivaṭaṃ. taṃ pana yasmā  bhagavato manena vivaṭaṃ, tasmā ``vivari bhagavā dvāra''nti vattuṃ vaṭṭati.</p>
              <p>[03] ^b^mettūpahāra^eb^nti ^a^P5.0030^ea^ mettāsampayuttaṃ  kāyikavācasikaupahāraṃ. ^b^kataññuta^eb^nti ayañhi rājā pubbe  thūlasarīro ahosi, doṇapākaṃ bhuñjati. athassa bhagavā divase  divase thokaṃ thokaṃ hāpanatthāya -- </p>
              <p>[21] ``manujassa sadā satīmato, </p>
              <p>[27] mattaṃ jānato laddhabhojane. </p>
              <p>[26] tanukassa ^a^V3.0305^ea^ bhavanti vedanā, </p>
              <p>[22] saṇikaṃ jīrati āyupālaya''nti.. (saṃ0 ni0   1.124) -- </p>
              <p>[25] imaṃ ovādaṃ adāsi. so imasmiṃ ovāde ṭhatvā  divase divase thokaṃ thokaṃ hāpetvā anukkamena nāḷikodanaparamatāya  saṇṭhāsi, gattānipissa tanūni thirāni jātāni. taṃ bhagavatā kataṃ  upakāraṃ sandhāya ``kataññutaṃ kho ahaṃ, bhante, kataveditaṃ  sampassamāno''ti āha. ^b^ariye ñāye^eb^ti sahavipassanake magge.  ^b^vuddhasīlo^eb^ti vaḍḍhitasīlo. ^b^ariyasīlo^eb^ti  apothujjanikehi sīlehi samannāgato. ^b^kusalasīlo^eb^ti  anavajjehi sīlehi samannāgato. ^b^āraññako^eb^ti jāyamānopi  araññe jāto, abhisambujjhamānopi araññe abhisambuddho,  devavimānakappāya gandhakuṭiyā vasantopi araññeyeva vasīti dassento  evamāha. sesaṃ sabbattha uttānatthamevāti. </p>
              <p>[06] mahāvaggo tatiyo. </p>
            </h4>
          </h3>
        </h2>
        <h2>
          <h2n> 4. upālivaggo </h2n>
          <h3>
            <h3n> 1. upālisuttavaṇṇanā </h3n>
            <h4>
              <h4n> </h4n>
              <p>[03] 31^b^.^eb^ catutthassa ^a^P5.0031^ea^ paṭhame  ^b^saṅghasuṭṭhutāyā^eb^tiādīsu saṅghasuṭṭhutā nāma saṅghassa suṭṭhubhāvo,  ``suṭṭhu devā''ti āgataṭṭhāne viya ``suṭṭhu, bhante''ti ^a^M3.0308^ea^   vacanasampaṭicchanabhāvo. yo ca tathāgatassa vacanaṃ sampaṭicchati,  tassa taṃ dīgharattaṃ hitāya sukhāya saṃvattati. tasmā saṅghassa  ``suṭṭhu, bhante''ti vacanasampaṭicchanatthaṃ paññattaṃ, asampaṭicchane  ādīnavaṃ, sampaṭicchane ānisaṃsaṃ dassetvā, na balakkārena  abhibhavitvāti etamatthaṃ āvikaronto āha -- ^b^saṅghasuṭṭhutāyā^eb^ti.  ^b^saṅghaphāsutāyā^eb^ti saṅghassa phāsubhāvāya, sahajīvitāya  sukhavihāratthāyāti attho.</p>
              <p>[03] ^b^dummaṅkūnaṃ^eb^ ^a^V3.0306^ea^ ^b^puggalānaṃ niggahāyā^eb^ti dummaṅkūnāma  dussīlapuggalā, ye maṅkutaṃ āpādiyamānāpi dukkhena āpajjanti,  vītikkamaṃ karontā vā katvā vā na lajjanti, tesaṃ niggahatthāya.  te hi sikkhāpade asati ``kiṃ tumhehi diṭṭhaṃ, kiṃ sutaṃ, kiṃ amhehi  kataṃ, katamasmiṃ vatthusmiṃ katamaṃ āpattiṃ ropetvā amhe niggaṇhathā''ti  saṅghaṃ viheṭheyyuṃ. sikkhāpade pana sati te saṅgho sikkhāpadaṃ  dassetvā saha dhammena niggahessati. tena vuttaṃ -- ``dummaṅkūnaṃ  puggalānaṃ niggahāyā''ti.</p>
              <p>[03] ^b^pesalāna^eb^nti piyasīlānaṃ bhikkhūnaṃ phāsuvihāratthāya.  piyasīlā hi bhikkhū kattabbākattabbaṃ sāvajjānavajjaṃ velaṃ mariyādañca  ajānantā sikkhāttayapāripūriyā ghaṭamānā kilamanti, te pana  sāvajjānavajjaṃ velaṃ mariyādañca ^a^P5.0032^ea^ ñatvā  sikkhāpāripūriyā ghaṭamānā na kilamanti. tena tesaṃ  sikkhāpadapaññāpanaṃ phāsuvihārāya saṃvattatiyeva. yo vā dummaṅkūnaṃ  puggalānaṃ niggaho, sveva tesaṃ phāsuvihāro. dussīlapuggale  nissāya hi uposathappavāraṇā na tiṭṭhanti, saṅghakammāni  nappavattanti, sāmaggī na hoti, bhikkhū anekaggā uddesādīsu  anuyuñjituṃ na sakkonti. dussīlesu pana niggahitesu sabbopi ayaṃ  upaddavo na hoti, tato pesalā bhikkhū phāsu viharanti. evaṃ  ``pesalānaṃ bhikkhūnaṃ phāsuvihārāyā''ti ettha dvidhā attho veditabbo.</p>
              <p>[03] ^b^diṭṭhadhammikānaṃ āsavānaṃ saṃvarāyā^eb^ti diṭṭhadhammikā  āsavā nāma asaṃvare ṭhitena tasmiṃyeva attabhāve pattabbā  pāṇippahāradaṇḍappahārasatthappahārahatthacchedapādacchedākittiayasavippaṭisārādayo  dukkhaviseso, tesaṃ saṃvarāya pidahanāya āgamanamaggathakanāyāti attho.  ^b^samparāyikāna^eb^nti samparāyikā āsavā nāma asaṃvare ṭhitena  katapāpakammamūlakā ^a^M3.0309^ea^ samparāye narakādīsu pattabbā dukkhavisesā, tesaṃ  paṭighātatthāya vūpasamatthāya.</p>
              <p>[03] ^b^appasannāna^eb^nti sikkhāpadapaññattiyā hi sati  sikkhāpadapaññattiṃ ñatvā vā, yathāpaññattaṃ paṭipajjamāne bhikkhū disvā  vā, yepi appasannā paṇḍitamanussā, te ``yāni vata loke ^a^P5.0033^ea^  mahājanassa rajjanadussanamuyhanaṭṭhānāni, tehi ime samaṇā  ārakā viratā viharanti, dukkaraṃ vata karontī''ti pasādaṃ āpajjanti  vinayapiṭakapotthakaṃ disvā micchādiṭṭhikatavedibrāhmaṇā viya. tena  vuttaṃ -- ``appasannānaṃ pasādāyā''ti.</p>
              <p>[03] ^b^pasannāna^eb^nti ^a^V3.0307^ea^ yepi sāsane pasannā kulaputtā, tepi  sikkhāpadapaññattiṃ vā ñatvā, yathāpaññattaṃ paṭipajjamāne bhikkhū vā  disvā ``aho ayyā dukkaraṃ karonti, ye yāvajīvaṃ ekabhattā  vinayasaṃvaraṃ pālentī''ti bhiyyo bhiyyo pasīdanti. tena vuttaṃ --  ``pasannānaṃ bhiyyobhāvāyā''ti.</p>
              <p>[03] ^b^saddhammaṭṭhitiyā^eb^ti tividho saddhammo pariyattisaddhammo  paṭipattisaddhammo adhigamasaddhammoti. tattha sakalampi buddhavacanaṃ  pariyattisaddhammo nāma. terasa dhutaguṇā  cārittavārittasīlasamādhivipassanāti ayaṃ paṭipattisaddhammo nāma.  navalokuttaradhammo adhigamasaddhammo nāma. so sabbopi yasmā  sikkhāpadapaññattiyā sati bhikkhū sikkhāpadañca tassa vibhaṅgañca  tadatthajotanatthaṃ aññañca buddhavacanaṃ pariyāpuṇanti, yathāpaññattañca  paṭipajjamānā paṭipattiṃ pūretvā paṭipattiyā adhigantabbaṃ lokuttaradhammaṃ  adhigacchanti, tasmā sikkhāpadapaññattiyā saddhammo ciraṭṭhitiko  hoti. tena vuttaṃ -- ``saddhammaṭṭhitiyā''ti.</p>
              <p>[03] ^b^vinayānuggahāyā^eb^ti sikkhāpadapaññattiyā sati  saṃvaravinayo, pahānavinayo, samathavinayo, paññattivinayoti  catubbidho vinayo anuggahito hoti sūpatthambhito. tena vuttaṃ --  ``vinayānuggahāyā''ti. </p>
            </h4>
          </h3>
          <h3>
            <h3n> 2. pātimokkhaṭṭhapanāsuttavaṇṇanā </h3n>
            <h4>
              <h4n> </h4n>
              <p>[03] 32^b^.^eb^ dutiye ^b^pārājiko^eb^ti pārājikāpattiṃ  āpanno. ^b^pārājikakathā^eb^ ^a^P5.0034^ea^ ^b^vippakatā  hotī^eb^ti ``asukapuggalo pārājikaṃ āpanno nu kho no''ti  ^a^M3.0310^ea^ evaṃ kathā ārabhitvā aniṭṭhāpitā hoti. esa nayo sabbattha. </p>
            </h4>
          </h3>
          <h3>
            <h3n> 3. ubbāhikāsuttavaṇṇanā </h3n>
            <h4>
              <h4n> </h4n>
              <p>[03] 33^b^.^eb^ tatiye ^b^ubbāhikāyā^eb^ti sampattādhikaraṇaṃ  vūpasametuṃ saṅghato ubbāhitvā uddharitvā gahaṇatthāya. ^b^vinaye  kho pana ṭhito hotī^eb^ti vinayalakkhaṇe patiṭṭhito hoti.  ^b^asaṃhīro^eb^ti na aññassa ^a^V3.0308^ea^ vacanamatteneva attano laddhiṃ vissajjeti.  ^b^paṭibalo^eb^ti kāyabalenapi ñāṇabalenapi samannāgato.  ^b^saññāpetu^eb^nti jānāpetuṃ. ^b^paññāpetu^eb^nti sampajānāpetuṃ.  ^b^nijjhāpetu^eb^nti olokāpetuṃ. ^b^pekkhatu^eb^nti passāpetuṃ.  ^b^pasādetu^eb^nti sañjātapasādaṃ kātuṃ. ^b^adhikaraṇa^eb^nti  vivādādhikaraṇādicatubbidhaṃ. ^b^adhikaraṇasamudaya^eb^nti  vivādamūlādikaṃ adhikaraṇakārakaṃ. ^b^adhikaraṇanirodha^eb^nti  adhikaraṇānaṃ vūpasamaṃ. ^b^adhikaraṇanirodhagāminiṃ paṭipada^eb^nti  sattavidhādhikaraṇasamathaṃ. </p>
            </h4>
          </h3>
          <h3>
            <h3n> 4. upasampadāsuttavaṇṇanā </h3n>
            <h4>
              <h4n> </h4n>
              <p>[03] 34^b^.^eb^ catutthe ^b^anabhirati^eb^nti ukkaṇṭhitabhāvaṃ.  ^b^vūpakāsetu^eb^nti vinetuṃ. ^b^adhisīle^eb^ti uttamasīle.  ^b^cittapaññā^eb^supi eseva nayo. </p>
            </h4>
          </h3>
          <h3>
            <h3n> 7. saṅghabhedasuttavaṇṇanā </h3n>
            <h4>
              <h4n> </h4n>
              <p>[03] 37^b^.^eb^ sattame ^b^vatthūhī^eb^ti kāraṇehi.  ^b^avakassantī^eb^ti ^a^P5.0035^ea^ parisaṃ ākaḍḍhanti vijaṭenti  ekamantaṃ ussārenti. ^b^apakassantī^eb^ti ativiya ākaḍḍhanti,  yathā visaṃsaṭṭhā honti, evaṃ karonti. ^b^āveni kammāni  karontī^eb^ti visuṃ saṅghakammāni karonti. </p>
            </h4>
          </h3>
          <h3>
            <h3n> 9-10. ānandasuttadvayavaṇṇanā </h3n>
            <h4>
              <h4n> </h4n>
              <p>[03] 39-40^b^.^eb^ navame ^b^kappaṭṭhika^eb^nti āyukappaṃ nirayamhi  ṭhitikāraṇaṃ. ^b^kibbisaṃ pasavatī^eb^ti pāpaṃ paṭilabhati.  ^b^āpāyiko^eb^ti apāyagamanīyo. ^b^nerayiko^eb^ti niraye  nibbattanako. ^b^vaggarato^eb^ti bhedarato. ^b^yogakkhemā ^a^M3.0311^ea^  padhaṃsatī^eb^ti yogehi khemato arahattato dhaṃsati vigacchati. dasame  ^b^anuggaho^eb^ti aññamaññassa saṅgahānuggaho. sesaṃ sabbattha  uttānatthamevāti. </p>
              <p>[06] upālivaggo catuttho. </p>
            </h4>
          </h3>
        </h2>
        <h2>
          <h2n> 5. akkosavaggo </h2n>
          <h3>
            <h3n> 4. kusinārasuttavaṇṇanā </h3n>
            <h4>
              <h4n> </h4n>
              <p>[03] 44^b^.^eb^ pañcamassa ^a^V3.0309^ea^ catutthe ^b^kusinārāya^eb^nti  evaṃnāmake nagare. devatānaṃ atthāya baliṃ haranti etthāti  ^b^baliharaṇo,^eb^ tasmiṃ baliharaṇe. ^b^acchiddena  appaṭimaṃsenā^eb^tiādīsu yena kenacideva pahaṭo vā hoti,  vejjakammādīni vā katāni, tassa kāyasamācāro upacikādīhi  khāyitatālapaṇṇaṃ viya chiddo ca, paṭimasituṃ yattha katthaci gahetvā  ākaḍḍhituṃ sakkuṇeyyatāya paṭimaṃso ca hoti, viparīto acchiddo  appaṭimaṃso nāma. vacīsamācāro pana  musāvādaomasavādapesuññāmūlakānuddhaṃsanādīhi ^a^P5.0036^ea^  chiddo sappaṭimaṃso ca hoti, viparīto acchiddo appaṭimaṃso.  ^b^mettaṃ nu kho me citta^eb^nti palibodhaṃ chinditvā  kammaṭṭhānabhāvanānuyogena adhigataṃ me mettacittaṃ. ^b^anāghāta^eb^nti  āghātavirahitaṃ, vikkhambhanena vihatāghātanti attho. ^b^kattha  vutta^eb^nti idaṃ sikkhāpadaṃ kismiṃ nagare vuttaṃ.</p>
              <p>[03] ^b^kālena vakkhāmī^eb^tiādīsu eko ekaṃ okāsaṃ kāretvā  codento ^b^kālena vadati^eb^ nāma. saṅghamajjhe vā gaṇamajjhe vā  salākaggayāgaggavitakkamāḷakabhikkhācāramaggāasanasālādīsu vā  upaṭṭhākehi parivāritakkhaṇe vā codento ^b^akālena vadati^eb^ nāma.  tacchena vadanto ^b^bhūtena vadati^eb^ nāma.  ``daharamahallakaparisāvacarakapaṃsukūlikadhammakathikapatirūpaṃ tava  ida''nti vadanto ^b^pharusena vadati^eb^ nāma. kāraṇanissitaṃ pana  katvā, ``bhante mahallakattha, parisāvacarakattha, paṃsukūlikattha,  dhammakathikatthapatirūpaṃ tumhākamida''nti vadanto ^a^M3.0312^ea^ ^b^saṇhena vadati^eb^  nāma. kāraṇanissitaṃ katvā vadanto ^b^atthasaṃhitena vadati^eb^ nāma.  ^b^mettacitto vakkhāmi no dosantaro^eb^ti mettacittaṃ paccupaṭṭhapetvā  vakkhāmi, na duṭṭhacitto hutvā. </p>
            </h4>
          </h3>
          <h3>
            <h3n> 5. rājantepurappavesanasuttavaṇṇanā </h3n>
            <h4>
              <h4n> </h4n>
              <p>[03] 45^b^.^eb^ pañcame ^b^kataṃ vā karissanti vā^eb^ti  methunavītikkamaṃ kariṃsu vā karissanti vā. ^b^ratana^eb^nti  maṇiratanādīsu yaṃkiñci. ^b^patthetī^eb^ti māretuṃ icchati.  ^b^hatthisambādha^eb^nti ^a^P5.0037^ea^ hatthīhi sambādhaṃ ^a^V3.0310^ea^.  hatthisammaddanti vā pāṭho, tassattho -- hatthīhi sammaddo etthāti  hatthisammaddaṃ. sesesupi eseva nayo. ^b^rajanīyāni  rūpasaddagandharasaphoṭṭhabbānī^eb^ti etāni rāgajanakāni rūpādīni tattha  paripūrāni honti. </p>
            </h4>
          </h3>
          <h3>
            <h3n> 6. sakkasuttavaṇṇanā </h3n>
            <h4>
              <h4n> </h4n>
              <p>[03] 46^b^.^eb^ chaṭṭhe ^b^sokasabhaye^eb^ti sokena sabhaye.  sokabhayeti vā pāṭho, ayamevattho. dutiyapadepi eseva nayo.  ^b^yena kenaci kammaṭṭhānenā^eb^ti kasivaṇijjādikammesu yena kenaci  kammena. ^b^anāpajja akusala^eb^nti kiñci akusalaṃ anāpajjitvā.  ^b^nibbiseyyā^eb^ti uppādeyya ācineyya. ^b^dakkho^eb^ti cheko.  ^b^uṭṭhānasampanno^eb^ti uṭṭhānavīriyena samannāgato. ^b^alaṃ  vacanāyā^eb^ti yutto vacanāya. ^b^ekantasukhappaṭisaṃvedī  vihareyyā^eb^ti ekantameva kāyikacetasikasukhaṃ ñāṇena paṭisaṃvedento  vihareyya. ^b^aniccā^eb^ti hutvā abhāvato. ^b^tucchā^eb^ti  sārarahitā. ^b^musā^eb^ti niccasubhasukhā viya khāyamānāpi tathā  na hontīti musā. ^b^mosadhammā^eb^ti nassanasabhāvā. tasmā te  paṭicca dukkhaṃ uppajjatīti sandasseti. ^b^idha^eb^ ^a^P5.0038^ea^  ^b^pana vo^eb^ti ettha ^b^vo^eb^ ti nipātamattaṃ. ^b^apaṇṇakaṃ vā  sotāpanno^eb^ti avirādhitaṃ ekaṃsena sotāpanno vā hoti. sopi  jhānaṃ nibbatteti, brahmalokaṃ vā gantvā chasu vā kāmasaggesu  ekantasukhappaṭisaṃvedī hutvā vihareyya. imasmiṃ sutte satthā  aṭṭhaṅguposathassa guṇaṃ kathesi. </p>
            </h4>
          </h3>
          <h3>
            <h3n> 7. mahālisuttavaṇṇanā </h3n>
            <h4>
              <h4n> </h4n>
              <p>[03] 47^b^.^eb^ sattame ^a^M3.0313^ea^ ^b^micchāpaṇihita^eb^nti micchā ṭhapitaṃ.  ^b^adhammacariyāvisamacariyā^eb^ti akusalakammapathavasena  adhammacariyasaṅkhātā visamacariyā. kusalakammapathavasena itarā  veditabbā. evamidha vaṭṭameva kathitaṃ. </p>
            </h4>
          </h3>
          <h3>
            <h3n> 8. pabbajitābhiṇhasuttavaṇṇanā </h3n>
            <h4>
              <h4n> </h4n>
              <p>[03] 48^b^.^eb^ aṭṭhame ^b^pabbajitenā^eb^ti gharāvāsaṃ pahāya  sāsane pabbajjaṃ upagatena. ^b^abhiṇha^eb^nti abhikkhaṇaṃ punappunaṃ,  ^b^paccavekkhitabbā^eb^ oloketabbā sallakkhetabbā.  ^b^vevaṇṇiya^eb^nti vivaṇṇabhāvaṃ. taṃ panetaṃ vevaṇṇiyaṃ duvidhaṃ hoti  sarīravevaṇṇiyaṃ parikkhāravevaṇṇiyañca. tattha kesamassuoropanena  ^a^V3.0311^ea^ sarīravevaṇṇiyaṃ veditabbaṃ. pubbe pana nānāvirāgāni sukhumavatthāni  nivāsetvāpi nānaggarasabhojanaṃ suvaṇṇarajatabhājanesu bhuñjitvāpi  sirigabbhe varasayanāsanesu nipajjitvāpi nisīditvāpi  sappinavanītādīhi bhesajjaṃ katvāpi pabbajitakālato paṭṭhāya  chinnasaṅghaṭitakasāvarasapītāni vatthāni nivāsetabbāni, ayapatte vā  mattikapatte vā missakodano bhuñjitabbo, rukkhamūlādisenāsane  muñjatiṇasantharaṇādīsu nipajjitabbaṃ ^a^P5.0039^ea^,  cammakhaṇḍataṭṭikādīsu nisīditabbaṃ, pūtimuttādīhi bhesajjaṃ kattabbaṃ  hoti. evamettha parikkhāravevaṇṇiyaṃ veditabbaṃ. evaṃ paccavekkhato  kopo ca māno ca pahīyati. </p>
              <p>[01] ^b^parapaṭibaddhā me jīvikā^eb^ti mayhaṃ paresu paṭibaddhā  parāyattā catupaccayajīvikāti. evaṃ paccavekkhato hi ājīvo  parisujjhati, piṇḍapāto ca apacito hoti, catūsu paccayesu  apaccavekkhitaparibhogo nāma na hoti. ^b^añño me ākappo  karaṇīyo^eb^ti yo gihīnaṃ uraṃ abhinīharitvā gīvaṃ paggahetvā  lalitenākārena aniyatapadavītihārena gamanākappo hoti, tato  aññova ākappo mayā karaṇīyo, santindriyena santamānasena  yugamattadassinā visamaṭṭhāne udakasakaṭeneva mandamitapadavītihārena  hutvā gantabbanti paccavekkhitabbaṃ. evaṃ paccavekkhato hi iriyāpatho  sāruppo hoti, tisso sikkhā paripūrenti. ^b^kaccinukho^eb^ti  salakkhaṇe nipātasamudāyo. ^b^attā^eb^ti cittaṃ. ^b^sīlato na  upavadatī^eb^ti ^a^M3.0314^ea^ aparisuddhaṃ te sīlanti sīlapaccayo na upavadati.  evaṃ paccavekkhato hi ajjhattaṃ hirī samuṭṭhāti, sā tīsu dvāresu saṃvaraṃ  sādheti, tīsu dvāresu saṃvaro catupārisuddhisīlaṃ hoti,  catupārisuddhisīle ṭhito vipassanaṃ vaḍḍhetvā arahattaṃ gaṇhāti.  ^b^anuvicca viññū sabrahmacārī^eb^ti paṇḍitā sabrahmacārino  anuvicāretvā. evaṃ paccavekkhato ^a^P5.0040^ea^ hi bahiddhā  ottappaṃ saṇṭhāti, taṃ tīsu dvāresu saṃvaraṃ sādhetīti anantaranayeneva  veditabbaṃ.</p>
              <p>[03] ^b^nānābhāvo vinābhāvo^eb^ti jātiyā nānābhāvo, maraṇena  vinābhāvo. evaṃ paccavekkhato hi tīsu dvāresu asaṃvutākāro nāma  na hoti, maraṇassati sūpaṭṭhitā hoti.  ^b^kammassakomhī^eb^tiādīsu kammaṃ mayhaṃ sakaṃ attano santakanti  ^b^kammassakā^eb^. kammena dātabbaṃ phalaṃ dāyaṃ, kammassa dāyaṃ  kammadāyaṃ, taṃ ādīyāmīti ^b^kammadāyādo^eb^. kammaṃ mayhaṃ yoni  kāraṇanti ^b^kammayoni^eb^. kammaṃ mayhaṃ bandhu ñātakoti  ^b^kammabandhu^eb^. kammaṃ mayhaṃ paṭisaraṇaṃ patiṭṭhāti  ^b^kammapaṭisaraṇo. tassa dāyādo bhavissāmī^eb^ti tassa kammassa  dāyādo tena dinnaphalaṃ paṭiggāhako ^a^V3.0312^ea^ bhavissāmi. evaṃ kammassakataṃ  pana paccavekkhato pāpakaraṇaṃ nāma na hoti. ^b^kathaṃbhūtassa me  rattindivā vītivattantī^eb^ti kinnu kho me vattappaṭipattiṃ karontassa,  udāhu akarontassa, buddhavacanaṃ sajjhāyantassa, udāhu  asajjhāyantassa, yonisomanasikāre kammaṃ karontassa, udāhu  akarontassāti kathaṃbhūtassa me rattindivā vītivattanti,  parivattantīti attho. evaṃ paccavekkhato hi appamādo paripūrati. </p>
              <p>[01] ^b^suññāgāre abhiramāmī^eb^ti vivittokāse  sabbiriyāpathesu ekakova hutvā kacci nu kho abhiramāmīti attho.  evaṃ paccavekkhato kāyaviveko paripūrati.  ^b^uttarimanussadhammo^eb^ti uttarimanussānaṃ ukkaṭṭhamanussabhūtānaṃ  jhāyīnañceva ariyānañca jhānādidhammo,  dasakusalakammapathasaṅkhātamanussadhammato vā uttaritaro visiṭṭhataro  dhammo me mama santāne atthi nu kho, santi nu khoti attho.  ^b^alamariyañāṇadassanaviseso^eb^ti mahaggatalokuttarapaññā pajānanaṭṭhena  ñāṇaṃ, cakkhunā diṭṭhamiva dhammaṃ paccakkhakaraṇato dassanaṭṭhena  dassananti ñāṇadassanaṃ, ariyaṃ visuddhaṃ uttamaṃ ñāṇadassananti  ^a^M3.0315^ea^ ariyañāṇadassanaṃ, alaṃ pariyattakaṃ kilesaviddhaṃsanasamatthaṃ  ariyañāṇadassanamettha, assa vāti alamariyañāṇadassano,  jhānādibhedo uttarimanussadhammo alamariyañāṇadassano ca so  viseso cāti ^b^alamariyañāṇadassanaviseso^eb^. atha vā tameva  kilesaviddhaṃsanasamatthaṃ visuddhaṃ ñāṇadassanameva visesoti  alamariyañāṇadassanaviseso vā. ^b^adhigato^eb^ti paṭiladdho me  atthi nu kho. ^b^soha^eb^nti paṭiladdhaviseso so ahaṃ.  ^b^pacchime kāle^eb^ti maraṇamañce nipannakāle. ^b^puṭṭho^eb^ti  sabrahmacārīhi adhigataguṇavisesaṃ pucchito. ^b^na maṅku  bhavissāmī^eb^ti patitakkhandho nittejo na hessāmīti. evaṃ  paccavekkhantassa hi moghakālakiriyā nāma na hoti. </p>
            </h4>
          </h3>
          <h3>
            <h3n> 9-10. sarīraṭṭhadhammasuttādivaṇṇanā </h3n>
            <h4>
              <h4n> </h4n>
              <p>[03] 49-50^b^.^eb^ navame ^a^P5.0041^ea^ ^b^ponobbhaviko^eb^ti  punabbhavanibbattako. ^b^bhavasaṅkhāro^eb^ti bhavasaṅkharaṇakammaṃ.  imasmiṃ sutte vaṭṭameva kathitaṃ. dasame sīlabāhusaccavīriyasatipaññā  lokiyalokuttarāmissikā kathitā. sesaṃ sabbattha uttānatthamevāti. </p>
              <p>[06] akkosavaggo pañcamo. </p>
              <p>[06] paṭhamapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 2. dutiyapaṇṇāsakaṃ </h1n>
        <h2>
          <h2n> (6) 1. sacittavaggo </h2n>
          <h3>
            <h3n> 1-4. sacittasuttādivaṇṇanā </h3n>
            <h4>
              <h4n> </h4n>
              <p>[03] 51-54^b^.^eb^ dutiyassa ^a^V3.0313^ea^ ^a^M3.0316^ea^ paṭhame ^b^sacittapariyāyakusalo^eb^ti  attano cittavārakusalo. ^b^raja^eb^nti āgantukaupakkilesaṃ.  ^b^aṅgaṇa^eb^nti tatthajātakāṅgakāḷatilakādiṃ. ^b^āsavānaṃ  khayāyā^eb^ti arahattatthāya. tatiye ^b^paṭibhānenā^eb^ti  vacanasaṇṭhānena. catutthe ^a^P5.0042^ea^  ^b^adhipaññādhammavipassanāyā^eb^ti saṅkhārapariggāhakavipassanāya. </p>
            </h4>
          </h3>
          <h3>
            <h3n> 8. mūlakasuttavaṇṇanā </h3n>
            <h4>
              <h4n> </h4n>
              <p>[03] 58^b^.^eb^ aṭṭhame ^b^amatogadhā^eb^ti ettha saupādisesā  nibbānadhātu kathitā, ^b^nibbānapariyosānā^eb^ti ettha anupādisesā.  anupādisesaṃ pattassa hi sabbe dhammā pariyosānappattā nāma honti.  sesapadāni heṭṭhā vuttatthāneva. </p>
            </h4>
          </h3>
          <h3>
            <h3n> 9. pabbajjāsuttavaṇṇanā </h3n>
            <h4>
              <h4n> </h4n>
              <p>[03] 59^b^.^eb^ navame ^b^tasmā^eb^ti yasmā evaṃ  aparicitacittassa sāmaññattho na sampajjati, tasmā.  ^b^yathāpabbajjāparicitañca no cittaṃ bhavissatī^eb^ti yathā  pabbajjānurūpena paricitaṃ. ye hi keci pabbajanti nāma, sabbe te  arahattaṃ patthetvā. tasmā yaṃ cittaṃ arahattādhigamatthāya paricitaṃ  vaḍḍhitaṃ, taṃ yathāpabbajjāparicitaṃ nāmāti veditabbaṃ. evarūpaṃ pana  cittaṃ bhavissatīti sikkhitabbaṃ. ^b^lokassa samañca  visamañcā^eb^ti sattalokassa sucaritaduccaritāni. ^b^lokassa  bhavañca vibhavañcā^eb^ti tassa vaḍḍhiñca vināsañca, tathā sampattiñca  vipattiñca. ^b^lokassa^eb^ ^a^V3.0314^ea^ ^b^samudayañca atthaṅgamañcā^eb^ti pana  saṅkhāralokaṃ sandhāya vuttaṃ, khandhānaṃ nibbattiñca bhedañcāti attho. </p>
            </h4>
          </h3>
          <h3>
            <h3n> 10. girimānandasuttavaṇṇanā </h3n>
            <h4>
              <h4n> </h4n>
              <p>[03] 60^b^.^eb^ dasame ^a^M3.0317^ea^ ^b^anukampaṃ upādāyā^eb^ti  girimānandatthere anukampaṃ paṭicca. ^b^cakkhurogo^eb^tiādayo  vatthuvasena veditabbā. nibbattitappasādānañhi rogo nāma natthi.  ^b^kaṇṇarogo^eb^ti ^a^P5.0043^ea^ bahikaṇṇe rogo.  ^b^pināso^eb^ti bahināsikāya rogo. ^b^nakhasā^eb^ti nakhehi  vilekhitaṭṭhāne rogo. ^b^pittasamuṭṭhānā^eb^ti pittasamuṭṭhitā. te  kira dvattiṃsa honti. ^b^semhasamuṭṭhānā^eb^dīsupi eseva nayo.  ^b^utupariṇāmajā^eb^ti utupariṇāmena accuṇhātisītena uppajjanakarogā.  ^b^visamaparihārajā^eb^ti aticiraṭṭhānanisajjādinā visamaparihārena  jātā. ^b^opakkamikā^eb^ti vadhabandhanādinā upakkamena jātā.  ^b^kammavipākajā^eb^ti balavakammavipākasambhūtā. ^b^santa^eb^nti  rāgādisantatāya santaṃ. atappakaṭṭhena ^b^paṇītaṃ^eb^. sesaṃ sabbattha  uttānatthamevāti. </p>
              <p>[06] sacittavaggo paṭhamo. </p>
            </h4>
          </h3>
        </h2>
        <h2>
          <h2n> (7) 2. yamakavaggo </h2n>
          <h3>
            <h3n> 1. avijjāsuttādivaṇṇanā </h3n>
            <h4>
              <h4n> </h4n>
              <p>[03] 61-62^b^.^eb^ dutiyassa paṭhame ^b^sāhāra^eb^nti sapaccayaṃ.  ^b^vijjāvimutti^eb^nti phalañāṇañceva sesasampayuttadhamme ca.  ^b^bojjhaṅgā^eb^ti maggabojjhaṅgā. dutiye ^b^bhavataṇhāyā^eb^ti  bhavapatthanāya. evaṃ dvīsupi suttesu vaṭṭameva kathitaṃ, vaṭṭañcettha paṭhame  sutte avijjāmūlakaṃ vaṭṭaṃ kathitaṃ, dutiye taṇhāmūlakaṃ. </p>
            </h4>
          </h3>
          <h3>
            <h3n> 3-4. niṭṭhaṅgatasuttādivaṇṇanā </h3n>
            <h4>
              <h4n> </h4n>
              <p>[03] 63-64^b^.^eb^ tatiye ^a^V3.0315^ea^ ^a^P5.0044^ea^ ^b^niṭṭhaṃ gatā^eb^ti  nibbematikā. ^b^idha niṭṭhā^eb^ti imasmiṃyeva loke parinibbānaṃ.  ^b^idha vihāyā^eb^ti imaṃ lokaṃ vijahitvā suddhāvāsabrahmalokaṃ.  catutthe ^b^aveccappasannā^eb^ti acalappasādena sampannā.  ^b^sotāpannā^eb^ti ariyamaggasotaṃ āpannā. </p>
            </h4>
          </h3>
          <h3>
            <h3n> 5-7. paṭhamasukhasuttādivaṇṇanā </h3n>
            <h4>
              <h4n> </h4n>
              <p>[03] 65-67^b^.^eb^ pañcame ^a^M3.0318^ea^ vaṭṭamūlakaṃ sukhadukkhaṃ pucchitaṃ, chaṭṭhe  sāsanamūlakaṃ. sattame ^b^naḷakapāna^eb^nti atīte bodhisattassa  ovāde ṭhatvā vānarayūthena naḷehi udakassa pītaṭṭhāne māpitattā  evaṃladdhanāmo nigamo. ^b^tuṇhībhūtaṃ tuṇhībhūta^eb^nti yaṃ yaṃ disaṃ  anuviloketi, tattha tattha tuṇhībhūtameva. ^b^anuviloketvā^eb^ti  tato tato viloketvā. ^b^piṭṭhi me āgilāyatī^eb^ti kasmā  āgilāyati? bhagavato hi cha vassāni mahāpadhānaṃ padahantassa  mahantaṃ kāyadukkhaṃ ahosi, athassa aparabhāge mahallakakāle piṭṭhivāto  uppajji. upādinnakasarīrassa ṭhānanisajjādīhi appamattakena  ābādhena na sakkā kenaci bhavituṃ. taṃ gahetvāpi therassa  okāsakaraṇatthaṃ evamāha. ^b^saṅghāṭiṃ paññāpetvā^eb^ ekamante  patirūpaṭṭhāne paññattassa kappiyamañcassa upari attharitvā. </p>
            </h4>
          </h3>
          <h3>
            <h3n> 9-10. kathāvatthusuttadvayavaṇṇanā </h3n>
            <h4>
              <h4n> </h4n>
              <p>[03] 69-70^b^.^eb^ navame ^b^tiracchānakatha^eb^nti aniyyānikattā  saggamokkhamaggānaṃ tiracchānabhūtaṃ kathaṃ. tattha rājānaṃ ārabbha  ``mahāsammato mandhātā dhammāsoko ^a^P5.0045^ea^  evaṃmahānubhāvo''tiādinā nayena pavattakathā ^b^rājakathā^eb^. esa  nayo ^b^corakathā^eb^dīsu. tesu ``asuko rājā abhirūpo  dassanīyo''tiādinā gehasitakathāva tiracchānakathā hoti, ``sopi  nāma evaṃmahānubhāvo khayaṃ gato''ti evaṃ pavattā pana kammaṭṭhānabhāve  tiṭṭhati. coresupi ``mūladevo evaṃmahānubhāvo, meghadevo  evaṃmahānubhāvo''ti tesaṃ kammaṃ paṭicca ``aho sūrā''ti  gehasitakathāva ^b^tiracchānakathā^eb^. yuddhesupi bhāratayuddhādīsu  ``asukena asuko evaṃ mārito evaṃ viddho''ti kammassādavaseneva  kathā tiracchānakathā, ``tepi nāma khayaṃ gatā''ti evaṃ pavattā pana  sabbattha kammaṭṭhānameva ^a^V3.0316^ea^ hoti. apica annādīsu ``evaṃ vaṇṇavantaṃ  rasavantaṃ phassasampannaṃ khādimha bhuñjimha pivimha paribhuñjimhā''ti  kāmarasassādavasena kathetuṃ na vaṭṭati, sātthakaṃ pana katvā ``pubbe evaṃ  vaṇṇādisampannaṃ annaṃ pānaṃ vatthaṃ yānaṃ mālaṃ gandhaṃ sīlavantānaṃ adamha,  cetiyaṃ pūjimhā''ti kathetuṃ vaṭṭati.</p>
              <p>[03] ^b^ñātikathā^eb^dīsupi ``amhākaṃ ñātakā sūrā samatthā''ti  vā ``pubbe mayaṃ evaṃ vicitrehi yānehi vicarimhā''ti vā  assādavasena vattuṃ na vaṭṭati ^a^M3.0319^ea^, sātthakaṃ pana katvā ``tepi no ñātakā  khayaṃ gatā''ti vā ``pubbe mayaṃ evarūpā upāhanā saṅghassa  adamhā''ti vā kathetabbaṃ. ^b^gāmakathā^eb^pi  suniviṭṭhadunniviṭṭhasubhikkhadubbhikkhādivasena ^a^P5.0046^ea^ vā  ``asukagāmavāsino sūrā samatthā''ti vā evaṃ assādavaseneva na  vaṭṭati, sātthakaṃ pana katvā ``saddhā pasannā''ti vā ``khayavayaṃ  gatā''ti vā vattuṃ vaṭṭati. ^b^nigamanagarajanapadakathāsu^eb^pi eseva  nayo.</p>
              <p>[03] ^b^itthikathā^eb^pi vaṇṇasaṇṭhānādīni paṭicca assādavasena na  vaṭṭati, ``saddhā pasannā khayaṃ gatā''ti evameva vaṭṭati.  ^b^sūrakathāpi^eb^ ``nandimitto nāma yodho sūro ahosī''ti  assādavaseneva na vaṭṭati, ``saddho ahosi khayaṃ gato''ti evameva  vaṭṭati. ^b^surākatha^eb^nti pāḷiyaṃ pana anekavidhaṃ majjakathaṃ  assādavasena kathetuṃ na vaṭṭati, ādīnavavaseneva vattuṃ vaṭṭati.  ^b^visikhākathāpi^eb^ ``asukavisikhā suniviṭṭhā dunniviṭṭhā sūrā  samatthā''ti assādavaseneva na vaṭṭati, ``saddhā pasannā khayaṃ  gatā''ti vaṭṭati. ^b^kumbhaṭṭhānakathā^eb^ nāma kūṭaṭṭhānakathā  udakatitthakathā vuccati (dī0 ni0 aṭṭha0 1.17; ma0 ni0 aṭṭha0  2.223; saṃ0 ni0 aṭṭha0 3.5.1080). kumbhadāsikathā vā.  sāpi ``pāsādikā naccituṃ gāyituṃ chekā''ti assādavasena na  vaṭṭati, ``saddhā pasannā''tiādinā nayeneva vaṭṭati.</p>
              <p>[03] ^b^pubbapetakathā^eb^ nāma atītañātikathā. tattha  vattamānañātikathāsadisova vinicchayo. ^b^nānattakathā^eb^ nāma  purimapacchimakathāvimuttā avasesā nānāsabhāvā tiracchānakathā.  ^b^lokakkhāyikā^eb^ nāma ``ayaṃ loko kena nimmito? asukena  nāma ^a^P5.0047^ea^ nimmito. kāko seto aṭṭhīnaṃ setattā,  balākā rattā lohitassa rattattā''tievamādikā  lokāyatavitaṇḍasallāpakathā. ^b^samuddakkhāyikā^eb^ nāma kasmā  samuddo sāgaroti. sāgaradevena khatattā ^a^V3.0317^ea^ sāgaro, khato meti  hatthamuddāya niveditattā samuddotievamādikā niratthakā  samuddakkhāyanakathā. ^b^bhavo^eb^ti vuddhi, ^b^abhavo^eb^ti hāni.  iti bhavo iti abhavoti yaṃ vā taṃ vā niratthakakāraṇaṃ vatvā  pavattitakathā ^b^itibhavābhavakathā^eb^ nāma.</p>
              <p>[03] ^b^tejasā teja^eb^nti attano tejasā tesaṃ tejaṃ.  ^b^pariyādiyeyyāthā^eb^ti khepetvā gahetvā abhibhaveyyātha. tatridaṃ  vatthu -- eko piṇḍapātiko ^a^M3.0320^ea^ mahātheraṃ pucchi -- ``bhante, tejasā tejaṃ  pariyādiyamānā bhikkhū kiṃ karontī''ti. thero āha -- āvuso,  kiñcideva ātape ṭhapetvā yathā chāyā heṭṭhā na otarati, uddhaṃyeva  gacchati tathā karonti. dasame ^b^pāsaṃsāni ṭhānānī^eb^ti  pasaṃsāvahāni kāraṇāni. sesaṃ sabbattha uttānatthamevāti. </p>
              <p>[06] yamakavaggo dutiyo. </p>
            </h4>
          </h3>
        </h2>
        <h2>
          <h2n> (8) 3. ākaṅkhavaggo </h2n>
          <h3>
            <h3n> 1. ākaṅkhasuttavaṇṇanā </h3n>
            <h4>
              <h4n> </h4n>
              <p>[03] 71^b^.^eb^ tatiyassa paṭhame ^b^sampannasīlā^eb^ti  paripuṇṇasīlā, sīlasamaṅgino vā hutvāti attho. tattha dvīhi  kāraṇehi sampannasīlatā hoti sīlavipattiyā ca ^a^P5.0048^ea^  ādīnavadassanena, sīlasampattiyā ca ānisaṃsadassanena. tadubhayampi  visuddhimagge (visuddhi0 1.9, 21) vitthāritaṃ. tattha  ``sampannasīlā''ti ettāvatā kira bhagavā catupārisuddhisīlaṃ  uddisitvā ``pātimokkhasaṃvarasaṃvutā''ti iminā tattha jeṭṭhakasīlaṃ  vitthāretvā dassesīti dīpavihāravāsī sumanatthero āha.  antevāsiko panassa tepiṭakacūḷanāgatthero āha -- ubhayatthapi  pātimokkhasaṃvarova bhagavatā vutto. pātimokkhasaṃvaroyeva hi sīlaṃ,  itarāni pana tīṇi sīlanti vuttaṭṭhānaṃ atthīti ananujānanto vatvā  āha -- indriyasaṃvaro nāma chadvārārakkhāmattakameva, ājīvapārisuddhi  dhammena samena paccayuppattimattakaṃ, paccayasannissitaṃ paṭiladdhapaccaye  ^a^V3.0318^ea^ idamatthanti paccavekkhitvā paribhuñjanamattakaṃ. nippariyāyena  pātimokkhasaṃvarova sīlaṃ. yassa so bhinno, ayaṃ sīsacchinno  viya puriso hatthapāde sesāni rakkhissatīti na vattabbo. yassa  pana so arogo, ayaṃ acchinnasīso viya puriso jīvitaṃ sesāni  puna pākatikāni kātuṃ sakkoti. tasmā ``sampannasīlā''ti iminā  pātimokkhasaṃvaraṃ uddisitvā ``sampannapātimokkhā''ti tasseva  vevacanaṃ vatvā taṃ vitthāretvā dassento  ^b^pātimokkhasaṃvarasaṃvutā^eb^tiādimāha. tattha  ^b^pātimokkhasaṃvarasaṃvuttā^eb^tiādīni vuttatthāneva. ^b^ākaṅkheyya  ce^eb^ti ^a^M3.0321^ea^ idaṃ kasmā āraddhanti? sīlānisaṃsadassanatthaṃ ^a^P5.0049^ea^.  sacepi acirapabbajitānaṃ vā duppaññānaṃ vā evamassa  ``bhagavā `sīlaṃ pūretha sīlaṃ pūrethā'ti vadati, ko nu kho  sīlapūraṇe ānisaṃso, ko viseso, kā vaḍḍhī''ti tesaṃ dasa  ānisaṃse dassetuṃ evamāha -- ``appeva nāma etaṃ sabrahmacārīnaṃ  piyamanāpatādiāsavakkhayapariyosānaṃ ānisaṃsaṃ sutvāpi sīlaṃ  paripūreyyu''nti.</p>
              <p>[03] tattha ^b^ākaṅkheyya ce^eb^ti yadi iccheyya. ^b^piyo  cassa^eb^nti piyacakkhūhi sampassitabbo, sinehuppattiyā padaṭṭhānabhūto  bhaveyyaṃ. ^b^manāpo^eb^ti tesaṃ manavaḍḍhanako, tesaṃ vā manena  pattabbo, mettacittena pharitabboti attho. ^b^garū^eb^ti tesaṃ  garuṭṭhāniyo pāsāṇacchattasadiso. ^b^bhāvanīyo^eb^ti  ``addhāyamāyasmā jānaṃ jānāti passaṃ passatī''ti evaṃ sambhāvanīyo.  ^b^sīlesvevassa paripūrakārī^eb^ti catupārisuddhisīlesuyeva  paripūrakārī assa, anūnena ākārena samannāgato bhaveyyāti vuttaṃ  hoti. ^b^ajjhattaṃ cetosamathamanuyutto^eb^ti attano cittasamathe yutto.  ^b^anirākatajjhāno^eb^ti bahi anīhaṭajjhāno, avināsitajjhāno  vā. ^b^vipassanāyā^eb^ti sattavidhāya anupassanāya. ^b^brūhetā  suññāgārāna^eb^nti vaḍḍhetā suññāgārānaṃ. ettha ca  samathavipassanāvasena kammaṭṭhānaṃ gahetvā rattindivaṃ suññāgāraṃ  pavisitvā nisīdamāno bhikkhu ``brūhetā suññāgārāna''nti  veditabbo. ayamettha saṅkhepo ^a^P5.0050^ea^, vitthāro pana  icchantena majjhimanikāyaṭṭhakathāya (ma0 ni0 aṭṭha0 1.64 ādayo)  ākaṅkheyyasuttavaṇṇanāya oloketabbo.</p>
              <p>[03] ^b^lābhī^eb^ti ettha na bhagavā lābhanimittaṃ sīlādiparipūraṇaṃ  katheti. bhagavā hi ``ghāsesanaṃ chinnakatho, na vācaṃ payutaṃ bhaṇe''ti  (su0 ni0 716) evaṃ sāvake ovadati. so kathaṃ lābhanimittaṃ  sīlādiparipūraṇaṃ katheyya. puggalajjhāsayavasena panetaṃ vuttaṃ.  yesañhi evaṃ ajjhāsayo ^a^V3.0319^ea^ bhaveyya ``sace mayaṃ catūhi paccayehi na  kilameyyāma, sīlāni paripūretuṃ sakkuṇeyyāmā''ti, tesaṃ  ajjhāsayavasenevamāha. apica sarasānisaṃso esa sīlassa yadidaṃ  cattāro paccayā nāma. tathā hi paṇḍitamanussā koṭṭhādīsu ṭhapitaṃ  nīharitvā attanāpi aparibhuñjitvā sīlavantānaṃ dentīti sīlassa  sarasānisaṃsadassanatthampetaṃ vuttaṃ.</p>
              <p>[03] tatiyavāre ^a^M3.0322^ea^ ^b^yesāha^eb^nti yesaṃ ahaṃ. ^b^tesaṃ te kārā^eb^ti  tesaṃ devānaṃ vā manussānaṃ vā te mayi katā paccayadānakārā.  ^b^mahapphalā hontu mahānisaṃsā^eb^ti lokiyasukhena phalabhūtena  mahapphalā, lokuttarena mahānisaṃsā. ubhayaṃ vā etaṃ ekatthameva.  sīlādiguṇayuttassa hi kaṭacchubhikkhāpi pañcaratanamattāya bhūmiyā  paṇṇasālāpi katvā dinnā anekāni kappasahassāni  duggativinipātato rakkhati, pariyosāne ca amatāya dhātuyā  parinibbānassa paccayo hoti. ``khīrodanaṃ ^a^P5.0051^ea^  ahamadāsi''ntiādīni (vi0 va0 413) cettha vatthūni.  sakalameva vā petavatthu vimānavatthu ca sādhakaṃ.</p>
              <p>[03] catutthavāre ^b^petā^eb^ti peccabhavaṃ gatā. ^b^ñātī^eb^ti  sassusasurapakkhikā. ^b^sālohitā^eb^ti ekalohitabaddhā  pitipitāmahādayo. ^b^kālaṅkatā^eb^ti matā. ^b^tesaṃ ta^eb^nti  tesaṃ taṃ mayi pasannacittaṃ, taṃ vā pasannena cittena anussaraṇaṃ. yassa  hi bhikkhuno kālakato pitā vā mātā vā ``amhākaṃ ñātakatthero  sīlavā kalyāṇadhammo''ti pasannacitto hutvā taṃ bhikkhuṃ anussarati,  tassa so cittappasādopi taṃ anussaraṇamattampi mahapphalaṃ  mahānisaṃsameva hoti.</p>
              <p>[03] ^b^aratiratisaho^eb^ti nekkhammapaṭipattiyā aratiyā  kāmaguṇesu ratiyā ca saho abhibhavitā ajjhottharitā.  ^b^bhayabheravasaho^eb^ti ettha bhayaṃ cittutrāsopi ārammaṇampi, bheravaṃ  ārammaṇameva. </p>
            </h4>
          </h3>
          <h3>
            <h3n> 2. kaṇṭakasuttavaṇṇanā </h3n>
            <h4>
              <h4n> </h4n>
              <p>[03] 72^b^.^eb^ dutiye ^b^abhiññātehī^eb^ti gaganamajjhe  puṇṇacando viya sūriyo viya ñātehi pākaṭehi. ^b^parapurāyā^eb^ti  paraṃ vuccati pacchimabhāgo, purāti purimabhāgo, purato dhāvantena  pacchato ^a^V3.0320^ea^ anubandhantena ca mahāparivārenāti attho. ^b^kaṇṭako^eb^ti  vijjhanaṭṭhena kaṇṭako. ^b^visūkadassana^eb^nti visūkabhūtaṃ dassanaṃ.  ^b^mātugāmūpacāro^eb^ti ^a^P5.0052^ea^ mātugāmassa samīpacāritā. </p>
            </h4>
          </h3>
          <h3>
            <h3n> 3-4. iṭṭhadhammasuttādivaṇṇanā </h3n>
            <h4>
              <h4n> </h4n>
              <p>[03] 73-74^b^.^eb^ tatiye ^a^M3.0323^ea^ ^b^vaṇṇo^eb^ti sarīravaṇṇo.  ^b^dhammā^eb^ti nava lokuttaradhammā. catutthe ^b^ariyāyā^eb^ti  apothujjanikāya, sīlādīhi missakattā evaṃ vuttaṃ. ^b^sārādāyī  ca hoti varadāyī^eb^ti sārassa ca varassa ca ādāyako hoti. yo  kāyassa sāro, yañcassa varaṃ, taṃ gaṇhātīti attho. </p>
            </h4>
          </h3>
          <h3>
            <h3n> 5. migasālāsuttavaṇṇanā </h3n>
            <h4>
              <h4n> </h4n>
              <p>[03] 75^b^.^eb^ pañcamassa ādimhi tāva yaṃ vattabbaṃ, taṃ  chakkanipāte vuttameva. ^b^dussīlo hotī^eb^tiādīsu pana  ^b^dussīlo^eb^ti nissīlo. ^b^cetovimutti^eb^nti phalasamādhiṃ.  ^b^paññāvimutti^eb^nti phalañāṇaṃ. ^b^nappajānātī^eb^ti  uggahaparipucchāvasena na jānāti. ^b^dussīlyaṃ aparisesaṃ  nirujjhatī^eb^ti ettha pañca dussīlyāni tāva sotāpattimaggena  pahīyanti, dasa arahattamaggena. phalakkhaṇe tāni pahīnāni nāma  honti. phalakkhaṇaṃ sandhāya idha ``nirujjhatī''ti vuttaṃ.  puthujjanassa sīlaṃ pañcahi kāraṇehi bhijjati pārājikāpajjanena  sikkhāpaccakkhānena titthiyapakkhandanena arahattena maraṇenāti. tattha  purimā tayo bhāvanāparihānāya saṃvattanti, catuttho vaḍḍhiyā, pañcamo  neva hānāya na vaḍḍhiyā. kathaṃ panetaṃ arahattena sīlaṃ bhijjatīti?  puthujjanassa hi sīlaṃ accantakusalameva hoti, arahattamaggo ca  kusalākusalakammakkhayāya saṃvattatīti evaṃ tena taṃ bhijjati.  ^b^savanenapi^eb^ ^a^P5.0053^ea^ ^b^akataṃ hotī^eb^ti sotabbayuttakaṃ  assutaṃ hoti. ^b^bāhusaccenapi akataṃ hotī^eb^ti ettha  ^b^bāhusacca^eb^nti vīriyaṃ. vīriyena kattabbayuttakaṃ akataṃ hoti,  tassa akatattā saggatopi maggatopi parihāyati. ^b^diṭṭhiyāpi  appaṭividdhaṃ hotī^eb^ti diṭṭhiyā paṭivijjhitabbaṃ appaṭividdhaṃ hoti  apaccakkhakataṃ. ^b^sāmayikampi vimuttiṃ na labhatī^eb^ti  kālānukālaṃ dhammassavanaṃ nissāya pītipāmojjaṃ na labhati.  ^b^hānāya paretī^eb^ti hānāya pavattati.</p>
              <p>[03] ^b^yathābhūtaṃ pajānātī^eb^ti ``sotāpattiphalaṃ patvā pañcavidhaṃ  dussīlyaṃ aparisesaṃ nirujjhatī''ti uggahaparipucchāvasena jānāti.  ^b^tassa savanenapi kataṃ hotī^eb^ti sotabbayuttakaṃ sutaṃ ^a^V3.0321^ea^  hoti. ^b^bāhusaccenapi kataṃ hotī^eb^ti ^a^M3.0324^ea^ vīriyena kattabbayuttakaṃ antamaso  dubbalavipassanāmattakampi kataṃ hoti. ^b^diṭṭhiyāpi suppaṭividdhaṃ  hotī^eb^ti antamaso lokiyapaññāyapi paccayapaṭivedho kato hoti.  imassa hi puggalassa paññā sīlaṃ paridhovati, so paññāparidhotena  visesaṃ pāpuṇāti.</p>
              <p>[03] ^b^pamāṇikā^eb^ti puggalesu pamāṇaggāhakā.  ^b^pamiṇantī^eb^ti pametuṃ tuletuṃ arahanti. ^b^eko hīno^eb^ti eko  guṇehi hīno. ^b^paṇīto^eb^ti eko guṇehi paṇīto uttamo.  ^b^taṃ hī^eb^ti taṃ pamāṇakaraṇaṃ. ^b^abhikkantataro^eb^ti sundarataro.  ^b^paṇītataro^eb^ti uttamataro. ^b^dhammasoto nibbahatī^eb^ti sūraṃ  hutvā pavattamānaṃ vipassanāñāṇaṃ nibbahati, ariyabhūmiṃ pāpeti.  ^b^tadantaraṃ^eb^ ^a^P5.0054^ea^ ^b^ko jāneyyā^eb^ti taṃ evaṃ kāraṇaṃ  ko jāneyya. ^b^sīlavā hotī^eb^ti lokiyasīlena sīlavā hoti.  ^b^yatthassa taṃ sīla^eb^nti arahattavimuttiṃ patvā sīlaṃ  aparisesampi nirujjhati nāma, tattha yutti vuttāyeva. ito paresu  dvīsu aṅgesu anāgāmiphalaṃ vimutti nāma, pañcame arahattameva.  sesamettha vuttanayānusāreneva veditabbaṃ. chaṭṭhaṃ uttānatthameva. </p>
            </h4>
          </h3>
          <h3>
            <h3n> 7. kākasuttavaṇṇanā </h3n>
            <h4>
              <h4n> </h4n>
              <p>[03] 77^b^.^eb^ sattame ^b^dhaṃsī^eb^ti guṇadhaṃsako. kassaci  guṇaṃ anādiyitvā hatthenapi gahito tassa sīsepi vaccaṃ karoti.  ^b^pagabbho^eb^ti pāgabbhiyena samannāgato. ^b^tintiṇo^eb^ti  tintiṇaṃ vuccati taṇhā, tāya samannāgato, āsaṅkābahulo vā.  ^b^luddo^eb^ti dāruṇo. ^b^akāruṇiko^eb^ti nikkāruṇiko.  ^b^dubbalo^eb^ti abalo appathāmo. ^b^oravitā^eb^ti oravayutto  oravanto carati. ^b^necayiko^eb^ti nicayakaro. </p>
            </h4>
          </h3>
          <h3>
            <h3n> 9. āghātavatthusuttavaṇṇanā </h3n>
            <h4>
              <h4n> </h4n>
              <p>[03] 79^b^.^eb^ navame ^b^aṭṭhāne^eb^ti akāraṇe.  sacittakapavattiyañhi ``anatthaṃ me acarī''tiādi kāraṇaṃ bhaveyya,  khāṇupahaṭādīsu taṃ natthi. tasmā tattha āghāto aṭṭhāne āghāto  nāma. sesaṃ sabbattha uttānatthamevāti. </p>
              <p>[06] ākaṅkhavaggo tatiyo. </p>
            </h4>
          </h3>
        </h2>
        <h2>
          <h2n> (9) 4. theravaggo </h2n>
          <h3>
            <h3n> 1-3. vāhanasuttādivaṇṇanā </h3n>
            <h4>
              <h4n> </h4n>
              <p>[03] 81-83^b^.^eb^ catutthassa ^a^V3.0322^ea^ ^a^M3.0325^ea^ ^a^P5.0055^ea^ paṭhame  ^b^vimariyādīkatenā^eb^ti kilesamariyādaṃ bhinditvā vimariyādaṃ  katena. dutiyaṃ uttānatthameva. tatiye ^b^no ca payirupāsitā^eb^ti  na upaṭṭhāti. </p>
            </h4>
          </h3>
          <h3>
            <h3n> 4. byākaraṇasuttavaṇṇanā </h3n>
            <h4>
              <h4n> </h4n>
              <p>[03] 84^b^.^eb^ catutthe ^b^jhāyī samāpattikusalo^eb^ti jhānehi  ca sampanno samāpattiyañca cheko. ^b^irīṇa^eb^nti tucchabhāvaṃ.  ^b^vicina^eb^nti guṇavicinataṃ nigguṇabhāvaṃ. atha vā irīṇasaṅkhātaṃ  araññaṃ vicinasaṅkhātaṃ mahāgahanañca āpanno viya hoti.  ^b^anaya^eb^nti avaḍḍhiṃ. ^b^byasana^eb^nti vināsaṃ.  ^b^anayabyasana^eb^nti avaḍḍhivināsaṃ. ^b^kiṃ nu kho^eb^ti kena  kāraṇena. </p>
            </h4>
          </h3>
          <h3>
            <h3n> 5-6. katthīsuttādivaṇṇanā </h3n>
            <h4>
              <h4n> </h4n>
              <p>[03] 85-86^b^.^eb^ pañcame ^b^katthī hoti vikatthī^eb^ti  katthanasīlo hoti vikatthanasīlo, vivaṭaṃ katvā katheti. ^b^na  santatakārī^eb^ti na satatakārī. chaṭṭhe ^b^adhimāniko^eb^ti  anadhigate adhigatamānena samannāgato. ^b^adhimānasacco^eb^ti  adhigatamānameva saccato vadati. </p>
            </h4>
          </h3>
          <h3>
            <h3n> 7. nappiyasuttavaṇṇanā </h3n>
            <h4>
              <h4n> </h4n>
              <p>[03] 87^b^.^eb^ sattame ^b^adhikaraṇiko hotī^eb^ti  adhikaraṇakārako hoti. ^b^na piyatāyā^eb^ti na piyabhāvāya.  ^b^na garutāyā^eb^ti na garubhāvāya. ^b^na^eb^ ^a^P5.0056^ea^  ^b^sāmaññāyā^eb^ti na samaṇadhammabhāvāya. ^b^na ekībhāvāyā^eb^ti  na nirantarabhāvāya. ^b^dhammānaṃ na nisāmakajātiko^eb^ti navannaṃ  lokuttaradhammānaṃ na nisāmanasabhāvo na upadhāraṇasabhāvo. ^b^na  paṭisallāno^eb^ti na paṭisallīno. ^b^sāṭheyyānī^eb^ti saṭhabhāvo.  ^b^kūṭeyyānī^eb^ti kūṭabhāvo. ^b^jimheyyānī^eb^ti na ujubhāvā.  ^b^vaṅkeyyānī^eb^ti vaṅkabhāvā. </p>
            </h4>
          </h3>
          <h3>
            <h3n> 8. akkosakasuttavaṇṇanā </h3n>
            <h4>
              <h4n> </h4n>
              <p>[03] 88^b^.^eb^ aṭṭhame ^a^M3.0326^ea^ ^a^V3.0323^ea^ ^b^akkosakaparibhāsako ariyūpavādī  sabrahmacārina^eb^nti ettha sabrahmacāripadaṃ akkosakaparibhāsakapadehi  yojetabbaṃ ``akkosako sabrahmacārīnaṃ, paribhāsako sabrahmacārīna''nti.  ariyānaṃ pana guṇe chindissāmīti antimavatthunā upavadanto  ariyūpavādī nāma hoti. ^b^saddhammassa na vodāyantī^eb^ti  sikkhāttayasaṅkhātā sāsanasaddhammā assa vodānaṃ na gacchanti.  ^b^rogātaṅka^eb^nti ettha rogova kicchājīvitabhāvakaraṇena ātaṅkoti  veditabbo. </p>
            </h4>
          </h3>
          <h3>
            <h3n> 9. kokālikasuttavaṇṇanā </h3n>
            <h4>
              <h4n> </h4n>
              <p>[03] 89^b^.^eb^ navame ^b^kokāliko bhikkhu yena bhagavā  tenupasaṅkamī^eb^ti koyaṃ kokāliko, kasmā ca upasaṅkami? ayaṃ  kira kokālikaraṭṭhe kokālikanagare kokālikaseṭṭhissa putto  pabbajitvā pitarā kārite vihāre vasati cūḷakokālikoti nāmena,  na pana devadattassa sisso. so hi brāhmaṇaputto ^a^P5.0057^ea^  mahākokāliko nāma. bhagavati pana sāvatthiyaṃ viharante dve  aggasāvakā pañcamattehi bhikkhusatehi saddhiṃ janapadacārikaṃ caramānā  upakaṭṭhāya vassūpanāyikāya vivekavāsaṃ vasitukāmā te bhikkhū  uyyojetvā attano pattacīvaramādāya tasmiṃ janapade taṃ nagaraṃ patvā  vihāraṃ agamiṃsu. tattha nesaṃ kokāliko vattaṃ akāsi. tepi tena  saddhiṃ sammoditvā, ``āvuso, mayaṃ idha temāsaṃ vasissāma, mā no  kassaci ārocesī''ti paṭiññaṃ gahetvā vasiṃsu. vasitvā  pavāraṇādivase pavāretvā ``gacchāma mayaṃ, āvuso''ti kokālikaṃ  āpucchiṃsu. kokāliko ``ajja, āvuso, ekadivasaṃ vasitvā sve  gamissathā''ti vatvā dutiyadivase nagaraṃ pavisitvā manusse  āmantesi -- ``āvuso, tumhe dve aggasāvake idha āgantvā  vasamānepi na jānātha, na te koci paccayenapi nimantetī''ti.  nagaravāsino ``kahaṃ, bhante, therā, kasmā no nārocayitthā''ti?  kiṃ, āvuso, ārocitena, kiṃ na passatha dve bhikkhū therāsane  nisīdante, ete aggasāvakāti. te khippaṃ sannipatitvā  sappiphāṇitādīni ceva cīvaradussāni ca saṃhariṃsu.</p>
              <p>[03] kokāliko ^a^M3.0327^ea^ cintesi -- ``paramappicchā aggasāvakā  payuttavācāya uppannalābhaṃ na sādiyissanti, asādiyantā  `āvāsikassa dethā'ti vakkhantī''ti taṃ lābhaṃ gāhāpetvā therānaṃ  ^a^V3.0324^ea^ santikaṃ agamāsi. therā disvāva ``ime paccayā neva amhākaṃ, na  kokālikassa kappantī''ti paṭikkhipitvā pakkamiṃsu. kokāliko  ``kathañhi nāma sayaṃ aggaṇhantā mayhampi adāpetvā  pakkamissantī''ti āghātaṃ uppādesi ^a^P5.0058^ea^. tepi  bhagavato santikaṃ gantvā bhagavantaṃ vanditvā puna attano parisaṃ  ādāya janapadacārikaṃ carantā anupubbena tasmiṃ raṭṭhe tameva nagaraṃ  paccāgamiṃsu. nāgarā there sañjānitvā saha parikkhārehi dānaṃ  sajjetvā nagaramajjhe maṇḍapaṃ katvā dānaṃ adaṃsu, therānañca parikkhāre  upanāmesuṃ. therā bhikkhusaṅghassa niyyādayiṃsu. taṃ disvā  kokāliko cintesi -- ``ime pubbe appicchā ahesuṃ, idāni  pāpicchā jātā, pubbepi appicchasantuṭṭhapavivittasadisāva maññe''ti  there upasaṅkamitvā, ``āvuso, tumhe pubbe appicchā viya, idāni  pana pāpabhikkhū jātatthā''ti vatvā ``mūlaṭṭhāneyeva nesaṃ patiṭṭhaṃ  bhindissāmī''ti taramānarūpo nikkhamitvā yena bhagavā tenupasaṅkami.  ayamesa kokāliko, iminā ca kāraṇena upasaṅkamīti veditabbo. </p>
              <p>[01] bhagavā taṃ turitaturitaṃ āgacchantaṃ disvāva āvajjento  aññāsi ``ayaṃ aggasāvake akkositukāmo āgato, sakkā nu kho  paṭisedhetu''nti. tato ``na sakkā paṭisedhetuṃ, theresu aparajjhitvā  āgato, ekaṃsena pana padumaniraye nibbattissatī''ti disvā  ``sāriputtamoggallānepi nāma garahantaṃ sutvā na nisedhetī''ti  vādamocanatthaṃ ariyūpavādassa ca mahāsāvajjabhāvadassanatthaṃ ^b^mā  heva^eb^nti tikkhattuṃ paṭisedhesi. tattha ^b^mā heva^eb^nti mā evaṃ  abhaṇi. ^b^saddhāyiko^eb^ti saddhāya āgamakaro pasādāvaho,  saddhātabbavacano vā. ^b^paccayiko^eb^ti pattiyāyitabbavacano.</p>
              <p>[03] ^b^pakkāmī^eb^ti ^a^P5.0059^ea^ kammānubhāvena codiyamāno  pakkāmi. okāsakatañhi kammaṃ na sakkā paṭibāhituṃ.  ^b^acirapakkantassā^eb^ti pakkantassa sato nacireneva. ^b^sabbo  kāyo phuṭo ahosī^eb^ti kesaggamattampi okāsaṃ avajjetvā  sakalasarīraṃ aṭṭhīni bhinditvā uggatāhi pīḷakāhi ajjhotthaṭaṃ  ^a^M3.0328^ea^ ahosi. yasmā pana buddhānubhāvena tathārūpaṃ kammaṃ buddhānaṃ  sammukhībhāve vipākaṃ dātuṃ na sakkoti, dassanūpacāre vijahitamatte  deti, tasmā tassa acirapakkantassa pīḷakā uṭṭhahiṃsu.  ^b^kalāyamattiyo^eb^ti caṇakamattiyo. ^b^beluvasalāṭukamattiyo^eb^ti  taruṇabeluvamattiyo. ^b^pabhijjiṃsū^eb^ti bhijjiṃsu. tāsu bhinnāsu  sakalasarīraṃ panasapakkaṃ viya ahosi. so pakkena gattena  jetavanadvārakoṭṭhake visagilito maccho viya kadalipattesu nipajji.  atha dhammassavanatthaṃ āgatāgatā ^a^V3.0325^ea^ manussā ``dhi kokālika, dhi  kokālika, ayuttamakāsi, attanoyeva mukhaṃ nissāya anayabyasanaṃ  pattosī''ti āhaṃsu. tesaṃ saddaṃ sutvā ārakkhadevatā dhikkāramakaṃsu,  ārakkhadevatānaṃ ākāsadevatāti iminā upāyena yāva akaniṭṭhabhavanā  ekadhikkāro udapādi.</p>
              <p>[03] ^b^turū^eb^ti kokālikassa upajjhāyo turutthero nāma  anāgāmiphalaṃ vatvā brahmaloke nibbatto. so bhummaṭṭhadevatā ādiṃ  katvā ``ayuttaṃ kokālikena kataṃ aggasāvake antimavatthunā  abbhācikkhantenā''ti paramparāya brahmalokasampattaṃ ^a^P5.0060^ea^ taṃ  saddaṃ sutvā ``mā mayhaṃ passantasseva varāko nassi, ovadissāmi  naṃ theresu cittappasādatthāyā''ti āgantvā tassa purato aṭṭhāsi. taṃ  sandhāyetaṃ vuttaṃ -- ``turū paccekabrahmā''ti. ^b^pesalā^eb^ti  piyasīlā. ^b^kosi tvaṃ, āvuso^eb^ti nisinnakova kabarakkhīni  ummīletvā evamāha. ^b^passa yāvañca te idaṃ aparaddha^eb^ti yattakaṃ  tayā aparaddhaṃ, attano nalāṭe mahāgaṇḍaṃ apassanto sāsapamattāya  pīḷakāya maṃ codetabbaṃ maññasīti āha.</p>
              <p>[03] atha naṃ ``adiṭṭhippatto ayaṃ kokāliko, gilitaviso viya  na kassaci vacanaṃ na karissatī''ti ñatvā ^b^purisassa  hī^eb^tiādimāha. tattha ^b^kuṭhārī^eb^ti kuṭhārisadisā pharusavācā.  ^b^chindatī^eb^ti kusalamūlasaṅkhāte mūleyeva nikantati.  ^b^nindiya^eb^nti ninditabbaṃ dussīlapuggalaṃ. ^b^pasaṃsatī^eb^ti  uttamatthe sambhāvetvā khīṇāsavoti vadati. ^b^taṃ vā nindati yo  pasaṃsiyo^eb^ti yo vā pasaṃsitabbo khīṇāsavo, taṃ antimavatthunā  codento ``dussīlo aya''nti vadati. ^b^vicināti mukhena so  kali^eb^nti so taṃ aparādhaṃ ^a^M3.0329^ea^ mukhena vicināti nāma. ^b^kalinā^eb^  ^a^P5.0061^ea^ ^b^tenā^eb^ti tena aparādhena sukhaṃ na vindati.  nindiyapasaṃsāya hi pasaṃsiyanindāya ca samakova vipāko.</p>
              <p>[03] ^b^sabbassāpi sahāpi attanā^eb^ti sabbena sakena dhanenapi  attanāpi saddhiṃ yo akkhesu dhanaparājayo nāma, ayaṃ appamattako  aparādho. ^b^yo sugatesū^eb^ti yo pana sammaggatesu puggalesu cittaṃ  dūseyya, ayaṃ cittapadosova tato kalito mahantataro kali.</p>
              <p>[03] idāni tassa mahantatarabhāvaṃ dassento ^b^sataṃ  sahassāna^eb^ntiādimāha. tattha ^b^sataṃ sahassāna^eb^nti  ^a^V3.0326^ea^ nirabbudagaṇanāya satasahassañca. ^b^chattiṃsatī^eb^ti aparāni  chattiṃsati nirabbudāni. ^b^pañca cā^eb^ti abbudagaṇanāya pañca  abbudāni. ^b^yamariyagarahī^eb^ti yaṃ ariye garahanto nirayaṃ  upapajjati, tattha ettakaṃ āyuppamāṇanti attho.</p>
              <p>[03] ^b^kālamakāsī^eb^ti upajjhāye pakkante kālaṃ akāsi.  ^b^padumaniraya^eb^nti pāṭiyekko padumanirayo nāma natthi,  avīcimahānirayasmiṃyeva pana padumagaṇanāya paccitabbe ekasmiṃ ṭhāne  nibbatti.</p>
              <p>[03] ^b^vīsatikhāriko^eb^ti māgadhakena patthena cattāro patthā,  kosalaraṭṭhe eko pattho hoti. tena patthena cattāro patthā āḷhakaṃ  ^a^P5.0062^ea^, cattāri āḷhakāni doṇaṃ, catudoṇā mānikā,  catumānikā khārī, tāya khāriyā vīsatikhāriko.  ^b^tilavāho^eb^ti māgadhakānaṃ sukhumatilānaṃ tilasakaṭaṃ. ^b^abbudo  nirayo^eb^ti abbudo nāma pāṭiyekko nirayo natthi, avīcimhiyeva  pana abbudagaṇanāya paccitabbaṭṭhānassetaṃ nāmaṃ. ^b^nirabbudā^eb^dīsupi  eseva nayo. </p>
              <p>[01] vassagaṇanāpi panettha evaṃ veditabbā -- yatheva hi sataṃ  satasahassāni koṭi hoti, evaṃ sataṃ satasahassakoṭiyo pakoṭi nāma  hoti, sataṃ satasahassapakoṭiyo koṭipakoṭi nāma, sataṃ  satasahassakoṭipakoṭiyo nahutaṃ, sataṃ satasahassanahutāni ninnahutaṃ,  sataṃ satasahassaninnahutāni ekaṃ abbudaṃ, tato vīsatiguṇaṃ nirabbudaṃ,  esa nayo sabbatthāti. dasamaṃ heṭṭhā vuttanayeneva veditabbaṃ. sesaṃ  sabbattha uttānatthamevāti. </p>
              <p>[06] theravaggo catuttho. </p>
            </h4>
          </h3>
        </h2>
        <h2>
          <h2n> (10) 5. upālivaggo </h2n>
          <h3>
            <h3n> 1-2. kāmabhogīsuttādivaṇṇanā </h3n>
            <h4>
              <h4n> </h4n>
              <p>[03] 91-92^b^.^eb^ pañcamassa ^a^V3.0327^ea^ ^a^M3.0330^ea^ paṭhame ^b^sāhasenā^eb^ti  sāhasiyakammena. dutiye ^b^bhayānī^eb^ti cittutrāsabhayāni.  ^b^verānī^eb^ti akusalaverapuggalaverāni. ^b^ariyo cassa  ñāyo^eb^ti saha vipassanāya maggo. ^b^iti imasmiṃ sati idaṃ  hotī^eb^ti evaṃ imasmiṃ avijjādike kāraṇe sati idaṃ saṅkhārādikaṃ  phalaṃ hoti. ^b^imassuppādā idaṃ uppajjatī^eb^ti yo yassa  sahajātapaccayo hoti, tassa uppādā itaraṃ uppajjati nāma.  ^b^imasmiṃ asatī^eb^ti avijjādike kāraṇe asati saṅkhārādikaṃ  phalaṃ na hoti. ^b^imassa^eb^ ^a^P5.0063^ea^ ^b^nirodhā^eb^ti  kāraṇassa appavattiyā phalassa appavatti hoti. </p>
            </h4>
          </h3>
          <h3>
            <h3n> 3. kiṃdiṭṭhikasuttavaṇṇanā </h3n>
            <h4>
              <h4n> </h4n>
              <p>[03] 93^b^.^eb^ tatiye ^b^saṇṭhāpesu^eb^nti iriyāpathampi  vacanapathampi saṇṭhāpesuṃ. ^b^appasaddavinītā^eb^ti appasaddena  mattabhāṇinā satthārā vinītā. ^b^paratoghosapaccayā vā^eb^ti parassa  vā vacanakāraṇā. ^b^cetayitā^eb^ti pakappitā. ^b^maṅkubhūtā^eb^ti  domanassappattā nittejā. ^b^pattakkhandhā^eb^ti patitakkhandhā.  ^b^sahadhammenā^eb^ti sahetukena kāraṇena vacanena. </p>
            </h4>
          </h3>
          <h3>
            <h3n> 4. vajjiyamāhitasuttavaṇṇanā </h3n>
            <h4>
              <h4n> </h4n>
              <p>[03] 94^b^.^eb^ catutthe ^b^vajjiyamāhito^eb^ti evaṃnāmako.  ^b^sabbaṃ tapa^eb^nti sabbameva dukkarakārikaṃ. ^b^sabbaṃ tapassi^eb^nti  sabbaṃ tapanissitakaṃ. ^b^lūkhājīvi^eb^nti  dukkarakārikajīvikānuyogaṃ anuyuttaṃ. ^b^gārayha^eb^nti  garahitabbayuttakaṃ. ^b^pasaṃsiya^eb^nti pasaṃsitabbayuttakaṃ.  ^b^venayiko^eb^ti sayaṃ avinīto aññehi vinetabbo.  ^b^apaññattiko^eb^ti na kiñci paññāpetuṃ sakkoti. atha vā  ^b^venayiko^eb^ti sattavināsako. ^b^apaññattiko^eb^ti apaccakkhaṃ  nibbānaṃ paññāpeti, sayaṃkatādīsu kiñci paññāpetuṃ na sakkoti.  ^b^na so bhagavā venayiko^eb^ti so bhagavā evaṃ yāthāvato ñatvā  ^a^P5.0064^ea^ kusalākusalaṃ ^a^V3.0328^ea^ paññāpento na aññena vinetabbo na  aññasikkhito. ye ca dhamme upādāya satto paññāpiyati, tesaṃ  paññāpanato na sattavināsako, suvinīto susikkhito  sattavināyakoti attho. tassa ca paññattiyo ^a^M3.0331^ea^ sapaññattiyoyevāti  dasseti. ^b^vimuttiṃ vimuccato akusalā dhammā^eb^ti  micchādiṭṭhisaṅkhātaṃ cittassa adhimuttiṃ adhimuccato akusalā dhammā  vaḍḍhanti nāma, taṃ sandhāyetaṃ vuttaṃ. sāsane pana cittassa  vimuttisaṅkhāto vimutti kusalānaṃyeva paccayo hoti. </p>
            </h4>
          </h3>
          <h3>
            <h3n> 5. uttiyasuttavaṇṇanā </h3n>
            <h4>
              <h4n> </h4n>
              <p>[03] 95^b^.^eb^ pañcame ^b^tuṇhī ahosī^eb^ti sattūpaladdhiyaṃ  ṭhatvā apucchaṃ pucchatīti tuṇhī ahosi. ^b^sabbasāmukkaṃsikaṃ vata  me^eb^ti mayā sabbapucchānaṃ uttamapucchaṃ pucchito samaṇo gotamo  saṃsādeti no vissajjeti, nūna na visahati na sakkoti  vissajjetunti evaṃ pāpikaṃ diṭṭhiṃ mā paṭilabhīti. ^b^tadassā^eb^ti  taṃ evaṃ uppannaṃ diṭṭhigataṃ bhaveyya. ^b^paccantima^eb^nti yasmā  majjhimadese nagarassa uddhāpādīni thirāni vā hontu dubbalāni vā,  sabbaso vā pana mā hontu, corāsaṅkā na hoti. tasmā taṃ  aggahetvā ``paccantimaṃ nagara''nti āha. ^b^daḷhuddhāpa^eb^nti  ^a^P5.0065^ea^ thirapākārapādaṃ. ^b^daḷhapākāratoraṇa^eb^nti  thirapākārañceva thirapiṭṭhisaṅghāṭañca. ^b^ekadvāra^eb^nti kasmā āha?  bahudvārasmiñhi nagare bahūhi paṇḍitadovārikehi bhavitabbaṃ, ekadvāre  ekova vaṭṭati. tathāgatassa ca paññāya añño sadiso natthi.  tasmā satthu paṇḍitabhāvassa opammatthaṃ ekaṃyeva dovārikaṃ dassetuṃ  ``ekadvāra''nti āha. ^b^paṇḍito^eb^ti paṇḍiccena samannāgato.  ^b^byatto^eb^ti veyyattiyena samannāgato. ^b^medhāvī^eb^ti  ṭhānuppattiyapaññāsaṅkhātāya medhāya samannāgato.  ^b^anupariyāyapatha^eb^nti anupariyāyanāmakaṃ maggaṃ.  ^b^pākārasandhi^eb^nti dvinnaṃ iṭṭhakānaṃ apagataṭṭhānaṃ.  ^b^pākāravivara^eb^nti pākārassa chinnaṭṭhānaṃ. ^b^tadevetaṃ pañha^eb^nti  taṃyeva ``sassato loko''tiādinā nayena puṭṭhaṃ ṭhapanīyapañhaṃ punapi  pucchi. ^b^sabbo ca tena loko^eb^ti sattūpaladdhiyaṃyeva ṭhatvā  aññenākārena pucchatīti dasseti. </p>
            </h4>
          </h3>
          <h3>
            <h3n> 6. kokanudasuttavaṇṇanā </h3n>
            <h4>
              <h4n> </h4n>
              <p>[03] 96^b^.^eb^ chaṭṭhe ^b^pubbāpayamāno^eb^ti pubbasadisāni  nirudakāni kurumāno. ^b^kvettha, āvuso^eb^ti ko ^a^V3.0329^ea^ ettha, āvuso.  ^b^yāvatā, āvuso, diṭṭhī^eb^ti ^a^M3.0332^ea^ yattikā dvāsaṭṭhividhāpi diṭṭhi nāma  atthi. ^b^yāvatā diṭṭhiṭṭhāna^eb^nti ``khandhāpi diṭṭhiṭṭhānaṃ,  avijjāpi, phassopi, saññāpi, vitakkopi ayonisomanasikāropi,  pāpamittopi ^a^P5.0066^ea^, paratoghosopi diṭṭhiṭṭhāna''nti evaṃ  yattakaṃ aṭṭhavidhampi diṭṭhiṭṭhānaṃ diṭṭhikāraṇaṃ nāma atthi.  ^b^diṭṭhādhiṭṭhāna^eb^nti diṭṭhīnaṃ adhiṭṭhānaṃ, adhiṭhatvā adhibhavitvā  pavattāya diṭṭhiyā etaṃ nāmaṃ. ^b^diṭṭhipariyuṭṭhāna^eb^nti ``katamāni  aṭṭhārasa diṭṭhipariyuṭṭhānāni? yā diṭṭhi diṭṭhigataṃ diṭṭhigahanaṃ  diṭṭhikantāraṃ diṭṭhivisūkaṃ diṭṭhivipphanditaṃ diṭṭhisaṃyojanaṃ diṭṭhisallaṃ  diṭṭhisambādho diṭṭhipalibodho diṭṭhibandhanaṃ diṭṭhipapāto diṭṭhānusayo  diṭṭhisantāpo diṭṭhipariḷāho diṭṭhigantho diṭṭhupādānaṃ diṭṭhābhiniveso  diṭṭhiparāmāso. imāni aṭṭhārasa diṭṭhipariyuṭṭhānānī''ti evaṃ vuttaṃ  diṭṭhipariyuṭṭhānaṃ. ^b^samuṭṭhāna^eb^nti diṭṭhiṭṭhānasseva vevacanaṃ.  vuttañhetaṃ -- ``khandhā paccayo diṭṭhīnaṃ upādāya samuṭṭhānaṭṭhenā''ti  (paṭi0 ma0 1.124) sabbaṃ vitthāretabbaṃ. sotāpattimaggo pana  ^b^diṭṭhisamugghāto^eb^ nāma sabbadiṭṭhīnaṃ samugghātakattā.  ^b^tamaha^eb^nti taṃ sabbaṃ ahaṃ jānāmi. ^b^kyāhaṃ vakkhāmī^eb^ti  kiṃkāraṇā ahaṃ vakkhāmi. </p>
            </h4>
          </h3>
          <h3>
            <h3n> 7-8. āhuneyyasuttādivaṇṇanā </h3n>
            <h4>
              <h4n> </h4n>
              <p>[03] 97-98^b^.^eb^ sattame ^b^sammādiṭṭhiko^eb^ti yāthāvadiṭṭhiko.  aṭṭhame ^b^adhikaraṇasamuppādavūpasamakusalo^eb^ti catunnaṃ adhikaraṇānaṃ  mūlaṃ gahetvā vūpasamena samuppādavūpasamakusalo hoti. </p>
            </h4>
          </h3>
          <h3>
            <h3n> 9. upālisuttavaṇṇanā </h3n>
            <h4>
              <h4n> </h4n>
              <p>[03] 99^b^.^eb^ navame ^a^P5.0067^ea^  ^b^durabhisambhavānī^eb^ti sambhavituṃ dukkhāni dussahāni, na sakkā  appesakkhehi ajjhogāhitunti vuttaṃ hoti.  ^b^araññavanapatthānī^eb^ti araññāni ca vanapatthāni ca.  āraññakaṅganipphādanena araññāni, gāmantaṃ atikkamitvā manussānaṃ  anupacāraṭṭhānabhāvena vanapatthāni. ^b^pantānī^eb^ti pariyantāni  atidūrāni. ^b^dukkaraṃ paviveka^eb^nti kāyaviveko dukkaro.  ^b^durabhirama^eb^nti abhiramituṃ na sukaraṃ. ^b^ekatte^eb^ti ekībhāve.  kiṃ dasseti? kāyaviveke katepi tattha cittaṃ abhiramāpetuṃ dukkaraṃ.  dvayaṃdvayārāmo hi ayaṃ lokoti. ^b^haranti maññe^eb^ti haranti  viya ghasanti viya. ^b^mano^eb^ti cittaṃ. ^b^samādhiṃ  alabhamānassā^eb^ti upacārasamādhiṃ vā appanāsamādhiṃ vā alabhantassa  ^a^M3.0333^ea^. kiṃ dasseti? īdisassa bhikkhuno ^a^V3.0330^ea^ tiṇapaṇṇamigādisaddehi  vividhehi ca bhīsanakehi vanāni cittaṃ vikkhipanti maññeti.  ^b^saṃsīdissatī^eb^ti kāmavitakkena saṃsīdissati.  ^b^uplavissatī^eb^ti byāpādavihiṃsāvitakkehi uddhaṃ plavissati.</p>
              <p>[03] ^b^kaṇṇasaṃdhovika^eb^nti kaṇṇe dhovantena kīḷitabbaṃ.  ^b^piṭṭhisaṃdhovika^eb^nti piṭṭhiṃ dhovantena kīḷitabbaṃ. tattha ^a^P5.0068^ea^  udakaṃ soṇḍāya gahetvā dvīsu kaṇṇesu āsiñcanaṃ  kaṇṇasaṃdhovikā nāma, piṭṭhiyaṃ āsiñcanaṃ piṭṭhisaṃdhovikā nāma.  ^b^gādhaṃ vindatī^eb^ti patiṭṭhaṃ labhati. ^b^ko cāhaṃ ko ca  hatthināgo^eb^ti ahaṃ ko, hatthināgo ko, ahampi tiracchānagato,  ayampi, mayhampi cattāro pādā, imassapi, nanu ubhopi mayaṃ  samasamāti.</p>
              <p>[03] ^b^vaṅkaka^eb^nti kumārakānaṃ kīḷanakaṃ khuddakanaṅgalaṃ.  ^b^ghaṭika^eb^nti dīghadaṇḍakena rassadaṇḍakaṃ paharaṇakīḷaṃ.  ^b^mokkhacika^eb^nti saṃparivattakakīḷaṃ, ākāse daṇḍakaṃ gahetvā  bhūmiyaṃ vā sīsaṃ ṭhapetvā heṭṭhupariyabhāvena parivattanakīḷanti vuttaṃ hoti.  ^b^ciṅgulaka^eb^nti tālapaṇṇādīhi kataṃ vātappahārena paribbhamanacakkaṃ.  ^b^pattāḷhakaṃ^eb^ vuccati paṇṇanāḷi, tāya vālukādīni minantā  kīḷanti. ^b^rathaka^eb^nti khuddakarathaṃ. ^b^dhanuka^eb^nti  khuddakadhanumeva.</p>
              <p>[03] ^b^idha kho pana vo^eb^ti ettha ^b^vo^eb^ti nipātamattaṃ, idha  kho panāti attho. ^b^iṅgha tvaṃ, upāli, saṅghe viharāhī^eb^ti  ettha ^b^iṅghā^eb^ti codanatthe nipāto. tena theraṃ saṅghamajjhe  vihāratthāya codeti, nāssa araññavāsaṃ anujānāti. kasmā?  araññasenāsane ^a^P5.0069^ea^ vasato kirassa vāsadhurameva  pūrissati, na ganthadhuraṃ. saṅghamajjhe vasanto pana dve dhurāni pūretvā  arahattaṃ pāpuṇissati, vinayapiṭake ca pāmokkho bhavissati.  athassāhaṃ parisamajjhe pubbapatthanaṃ pubbābhinīhārañca kathetvā imaṃ  bhikkhuṃ vinayadharānaṃ aggaṭṭhāne ṭhapessāmīti imamatthaṃ passamāno satthā  therassa araññavāsaṃ nānujānīti. dasamaṃ uttānatthamevāti. </p>
              <p>[06] upālivaggo pañcamo. </p>
              <p>[06] dutiyapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 3. tatiyapaṇṇāsakaṃ </h1n>
        <h2>
          <h2n> (11) 1. samaṇasaññāvaggo </h2n>
          <h3>
            <h3n> 1. samaṇasaññāsuttavaṇṇanā </h3n>
            <h4>
              <h4n> </h4n>
              <p>[03] 101^b^.^eb^ tatiyassa ^a^M3.0334^ea^ ^a^V3.0331^ea^ paṭhame ^b^samaṇasaññā^eb^ti samaṇānaṃ  uppajjanakasaññā. ^b^santatakārī^eb^ti nirantarakārī.  ^b^abyāpajjho^eb^ti niddukkho. ^b^idamatthaṃtissa hotī^eb^ti  idamatthaṃ ime paccayāti evamassa jīvitaparikkhāresu hoti,  paccavekkhitaparibhogaṃ paribhuñjatīti attho. dutiyaṃ uttānatthameva. </p>
            </h4>
          </h3>
          <h3>
            <h3n> 3. micchattasuttavaṇṇanā </h3n>
            <h4>
              <h4n> </h4n>
              <p>[03] 103^b^.^eb^ tatiye ^b^virādhanā hotī^eb^ti saggato  maggato ca virajjhanaṃ hoti. ^b^no ārādhanā^eb^ti na sampādanā  na paripūrakāritā hoti. ^b^pahotī^eb^ti pavattati. </p>
            </h4>
          </h3>
          <h3>
            <h3n> 4-5. bījasuttādivaṇṇanā </h3n>
            <h4>
              <h4n> </h4n>
              <p>[03] 104-105^b^.^eb^ catutthe ^b^yathādiṭṭhi samattaṃ samādinna^eb^nti  diṭṭhānurūpena paripuṇṇaṃ samādinnaṃ sakalaṃ gahitaṃ. ^b^cetanā^eb^ti  tīsu dvāresu nibbattitacetanāva gahitā. ^b^patthanā^eb^ti ``evarūpo  siya''nti evaṃ patthanā. ^b^paṇidhī^eb^ti ^a^P5.0070^ea^ ``devo  vā bhavissāmi devaññataro vā''ti cittaṭṭhapanā. ^b^saṅkhārā^eb^ti  sampayuttakasaṅkhārā. pañcame purecārikaṭṭhena ^b^pubbaṅgamā.  anvadevā^eb^ti taṃ anubandhamānameva. </p>
            </h4>
          </h3>
          <h3>
            <h3n> 6. nijjarasuttavaṇṇanā </h3n>
            <h4>
              <h4n> </h4n>
              <p>[03] 106^b^.^eb^ chaṭṭhe ^a^V3.0332^ea^ ^b^nijjaravatthūnī^eb^ti nijjarakāraṇāni.  ^b^micchādiṭṭhi nijjiṇṇā hotī^eb^ti ayaṃ heṭṭhā vipassanāyapi  nijjiṇṇā eva pahīnā. kasmā puna gahitāti? asamucchinnattā.  vipassanāya hi kiñcāpi nijjiṇṇā, na pana samucchinnā. maggo  pana uppajjitvā taṃ samucchindati, na puna vuṭṭhātuṃ deti. tasmā puna  gahitā. evaṃ sabbapadesu yojetabbo. ettha ca sammāvimuttipaccayā  catusaṭṭhi dhammā bhāvanāpāripūriṃ gacchanti. katame catusaṭṭhi?  sotāpattimaggakkhaṇe adhimokkhaṭṭhena ^a^M3.0335^ea^ saddhindriyaṃ paripūrati, paggahaṭṭhena  vīriyindriyaṃ, upaṭṭhānaṭṭhena satindriyaṃ, avikkhepaṭṭhena samādhindriyaṃ,  dassanaṭṭhena paññindriyaṃ paripūreti, vijānanaṭṭhena manindriyaṃ,  abhinandanaṭṭhena somanassindriyaṃ, pavattasantatiādhipateyyaṭṭhena  jīvitindriyaṃ paripūrati...pe0... arahattaphalakkhaṇe adhimokkhaṭṭhena  saddhindriyaṃ...pe0... pavattasantatiādhipateyyaṭṭhena jīvitindriyaṃ  paripūratīti evaṃ catūsu ca maggesu catūsu ca phalesu aṭṭhaṭṭha hutvā  catusaṭṭhi dhammā pāripūriṃ gacchanti. </p>
            </h4>
          </h3>
          <h3>
            <h3n> 7. dhovanāsuttavaṇṇanā </h3n>
            <h4>
              <h4n> </h4n>
              <p>[03] 107^b^.^eb^ sattame ^a^P5.0071^ea^ ^b^dhovana^eb^nti  aṭṭhidhovanaṃ. tasmiñhi janapade manussā ñātake mate na jhāpenti,  āvāṭaṃ pana khaṇitvā bhūmiyaṃ nidahanti. atha nesaṃ pūtibhūtānaṃ  aṭṭhīni nīharitvā dhovitvā paṭipāṭiyā ussāpetvā gandhamālehi  pūjetvā ṭhapenti. nakkhatte patte tāni aṭṭhīni gahetvā rodanti  paridevanti, tato nakkhattaṃ kīḷanti. </p>
            </h4>
          </h3>
          <h3>
            <h3n> 8-10. tikicchakasuttādivaṇṇanā </h3n>
            <h4>
              <h4n> </h4n>
              <p>[03] 108-110^b^.^eb^ aṭṭhame ^b^virecana^eb^nti dosanīharaṇabhesajjaṃ.  ^b^virittā hotī^eb^ti nīhaṭā hoti panuditā. navame  ^b^vamana^eb^nti vamanakaraṇabhesajjaṃ. dasame ^b^niddhamanīyā^eb^ti  niddhamitabbā. ^b^niddhantā^eb^ti niddhamitā. </p>
            </h4>
          </h3>
          <h3>
            <h3n> 11. paṭhamāsekhasuttavaṇṇanā </h3n>
            <h4>
              <h4n> </h4n>
              <p>[03] 111^b^.^eb^ ekādasame ^a^V3.0333^ea^ aṅgaparipūraṇatthaṃ sammādiṭṭhiyeva  ^b^sammāñāṇa^eb^nti vuttā. evamete sabbepi arahattaphaladhammā  asekhā, asekhassa pavattattā paccavekkhaṇañāṇampi asekhanti vuttaṃ. </p>
            </h4>
          </h3>
          <h3>
            <h3n> 12. dutiyāsekhasuttavaṇṇanā </h3n>
            <h4>
              <h4n> </h4n>
              <p>[03] 112^b^.^eb^ dvādasame ^b^asekhiyā^eb^ti asekhāyeva,  asekhasantakā vā. iminā suttena khīṇāsavova kathitoti. </p>
              <p>[06] samaṇasaññāvaggo paṭhamo. </p>
            </h4>
          </h3>
        </h2>
        <h2>
          <h2n> (12) 2. paccorohaṇivaggo </h2n>
          <h3>
            <h3n> 1-2. adhammasuttadvayavaṇṇanā </h3n>
            <h4>
              <h4n> </h4n>
              <p>[03] 113-114^b^.^eb^ dutiyassa ^a^M3.0336^ea^ paṭhame pāṭiyekkaṃ pucchā ca vissajjanā  ca katā. dutiye ekatova. </p>
            </h4>
          </h3>
          <h3>
            <h3n> 3. tatiyādhammasuttavaṇṇanā </h3n>
            <h4>
              <h4n> </h4n>
              <p>[03] 115^b^.^eb^ tatiye ^b^uddesaṃ uddisitvā^eb^ti mātikaṃ  nikkhipitvā. ^b^satthu^eb^ ^a^P5.0072^ea^ ^b^ceva  saṃvaṇṇito^eb^ti pañcasu ṭhānesu etadagge ṭhapentena satthārā saṃvaṇṇito.  ^b^sambhāvito^eb^ti guṇasambhāvanāya sambhāvito. ^b^pahotī^eb^ti  sakkoti. ^b^atisitvā^eb^ti atikkamitvā. ^b^jānaṃ jānātī^eb^ti  jānitabbakaṃ ^a^V3.0334^ea^ jānāti. ^b^passaṃ passatī^eb^ti passitabbakaṃ passati.  ^b^cakkhubhūto^eb^ti cakkhu viya bhūto jāto nibbatto.  ^b^ñāṇabhūto^eb^ti ñāṇasabhāvo. ^b^dhammabhūto^eb^ti dhammasabhāvo.  ^b^brahmabhūto^eb^ti seṭṭhasabhāvo. ^b^vattā^eb^ti vattuṃ samattho.  ^b^pavattā^eb^ti pavattetuṃ samattho. ^b^atthassa ninnetā^eb^ti atthaṃ  nīharitvā dassetā. ^b^yathā no bhagavā^eb^ti yathā amhākaṃ bhagavā  byākareyya. </p>
            </h4>
          </h3>
          <h3>
            <h3n> 4. ajitasuttavaṇṇanā </h3n>
            <h4>
              <h4n> </h4n>
              <p>[03] 116^b^.^eb^ catutthe ^b^ajito^eb^ti evaṃnāmako.  ^b^cittaṭṭhānasatānī^eb^ti cittuppādasatāni. ^b^yehī^eb^ti yehi  cittaṭṭhānasatehi anuyuñjiyamānā. ^b^upāraddhāva jānanti  upāraddhasmā^eb^ti viraddhā niggahitā evaṃ jānanti ``viraddhā mayaṃ,  niggahitā mayaṃ, āropito no doso''ti. ^b^paṇḍitavatthūnī^eb^ti  paṇḍitabhāvatthāya kāraṇāni. </p>
            </h4>
          </h3>
          <h3>
            <h3n> 5-6. saṅgāravasuttādivaṇṇanā </h3n>
            <h4>
              <h4n> </h4n>
              <p>[03] 117-118^b^.^eb^ pañcame ^b^orimaṃ tīra^eb^nti lokiyaṃ  orimatīraṃ. ^b^pārimaṃ tīra^eb^nti lokuttaraṃ pārimatīraṃ.  ^b^pāragāmino^eb^ti nibbānagāmino. ^b^tīramevānudhāvatī^eb^ti  sakkāyadiṭṭhitīraṃyeva anudhāvati. ^b^dhamme^eb^ ^a^P5.0073^ea^  ^b^dhammānuvattino^eb^ti sammā akkhāte navavidhe lokuttaradhamme  anudhammavattino, tassa dhammassānucchavikāya sahasīlāya  pubbabhāgapaṭipattiyā pavattamānā. ^b^maccudheyyaṃ^eb^ ^a^M3.0337^ea^ ^b^suduttara^eb^nti maccuno  ṭhānabhūtaṃ tebhūmakavaṭṭaṃ suduttaraṃ taritvā. ^b^pāramessantī^eb^ti nibbānaṃ  pāpuṇissanti.</p>
              <p>[03] ^b^okā anokamāgammā^eb^ti vaṭṭato vivaṭṭaṃ āgamma.  ^b^viveke yattha dūrama^eb^nti yasmiṃ kāyacittaupadhiviveke durabhiramaṃ,  tatrābhiratimiccheyya. ^b^hitvā kāme^eb^ti duvidhepi kāme pahāya.  ^b^akiñcano^eb^ti nippalibodho. ^b^ādānapaṭinissage^eb^ti  gahaṇapaṭinissaggasaṅkhāte nibbāne. ^b^anupādāya ye ratā^eb^ti  catūhi upādānehi kiñcipi anupādiyitvā ye abhiratā.  ^b^parinibbutā^eb^ti te apaccayaparinibbānena parinibbutā nāmāti  veditabbā. chaṭṭhaṃ bhikkhūnaṃ desitaṃ. </p>
            </h4>
          </h3>
          <h3>
            <h3n> 7-8. paccorohaṇīsuttadvayavaṇṇanā </h3n>
            <h4>
              <h4n> </h4n>
              <p>[03] 119-120^b^.^eb^ sattame ^a^V3.0335^ea^ ^b^paccorohaṇī^eb^ti pāpassa paccorohaṇaṃ.  ^b^pattharitvā^eb^ti santharitvā. ^b^antarā ca velaṃ antarā ca  agyāgāra^eb^nti vālikārāsissa ca aggiagārassa ca antare.  aṭṭhamaṃ bhikkhusaṅghassa desitaṃ. sesaṃ sabbattha uttānatthamevāti. </p>
              <p>[06] paccorohaṇivaggo dutiyo. </p>
            </h4>
          </h3>
        </h2>
        <h2>
          <h2n> (13) 3. parisuddhavaggavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 123^b^.^eb^ tatiyassa ^a^P5.0074^ea^ paṭhame  ^b^parisuddhā^eb^ti nimmalā. ^b^pariyodātā^eb^ti pabhassarā.  dutiyādīni uttānatthānevāti. </p>
              <p>[06] parisuddhavaggo tatiyo. </p>
            </h4>
          </h3>
        </h2>
        <h2>
          <h2n> (14) 4. sādhuvaggavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 134^b^.^eb^ catutthassa paṭhame ^b^sādhu^eb^nti bhaddakaṃ  siliṭṭhakaṃ. dutiyādīni uttānatthānevāti. ariyamaggavaggo  uttānatthoyevāti. </p>
              <p>[06] sādhuvaggo catuttho. </p>
              <p>[06] tatiyapaṇṇāsakaṃ niṭṭhitaṃ. </p>
            </h4>
          </h3>
        </h2>
      </h1>
      <h1>
        <h1n> 4. catutthapaṇṇāsakaṃ </h1n>
        <h2>
          <h2n> </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 155^b^.^eb^ catutthassa ^a^V3.0336^ea^ ^a^M3.0338^ea^ paṭhamādīni uttānatthānevāti. </p>
            </h4>
          </h3>
          <h3>
            <h3n> 8. kammanidānasuttavaṇṇanā </h3n>
            <h4>
              <h4n> </h4n>
              <p>[03] 174^b^.^eb^ aṭṭhame ^b^lobhahetukampī^eb^ti pāṇātipātassa  lobho upanissayakoṭiyā hetu hoti dosamohasampayuttopi. iminā  upāyena sabbattha attho veditabbo. </p>
            </h4>
          </h3>
          <h3>
            <h3n> 9. parikkamanasuttavaṇṇanā </h3n>
            <h4>
              <h4n> </h4n>
              <p>[03] 175^b^.^eb^ navame ^b^parikkamanaṃ hotī^eb^ti parivajjanaṃ  hoti. </p>
            </h4>
          </h3>
          <h3>
            <h3n> 10. cundasuttavaṇṇanā </h3n>
            <h4>
              <h4n> </h4n>
              <p>[03] 176^b^.^eb^ dasame ^b^kammāraputtassā^eb^ti  suvaṇṇakāraputtassa. ^b^kassa no tva^eb^nti kassa nu tvaṃ.  ^b^pacchābhūmakā^eb^ti pacchābhūmivāsikā. ^b^kamaṇḍalukā^eb^ti  kamaṇḍaludhārino. ^b^sevālamālikā^eb^ti sevālamālā viya dhārenti.  sevālapaṭanivāsitātipi vuttameva. ^b^udakorohakā^eb^ti  sāyatatiyakaṃ udakorohanānuyogamanuyuttā. ^b^āmaseyyāsī^eb^ti  hatthena parimajjeyyāsi. </p>
            </h4>
          </h3>
          <h3>
            <h3n> 11. jāṇussoṇisuttavaṇṇanā </h3n>
            <h4>
              <h4n> </h4n>
              <p>[03] 177^b^.^eb^ ekādasame ^b^upakappatū^eb^ti pāpuṇātu.  ^b^ṭhāne^eb^ti okāse. ^b^no aṭṭhāne^eb^ti no anokāse.  ^b^nerayikānaṃ^eb^ ^a^P5.0075^ea^ ^b^āhāro^eb^ nāma tattha  nibbattanakammameva. teneva hi te tattha yāpenti.  ^b^tiracchānayonikānaṃ^eb^ pana tiṇapaṇṇādivasena āhāro veditabbo.  ^b^manussānaṃ^eb^ odanakummāsādivasena ^a^V3.0337^ea^, ^b^devānaṃ^eb^  sudhābhojanādivasena, ^b^pettivesayikānaṃ^eb^ kheḷasiṅghāṇikādivasena.  ^b^yaṃ vā panassa ito anuppavecchantī^eb^ti yaṃ tassa mittādayo  ito dadantā anupavesenti. pettivesayikā eva hi paradattūpajīvino  honti, na aññesaṃ parehi dinnaṃ ^a^M3.0339^ea^ upakappati. ^b^dāyakopi  anipphalo^eb^ti yaṃ sandhāya taṃ dānaṃ dinnaṃ, tassa upakappatu vā mā  vā, dāyakena pana na sakkā nipphalena bhavituṃ, dāyako tassa dānassa  vipākaṃ labhatiyeva.</p>
              <p>[03] ^b^aṭṭhānepi bhavaṃ gotamo parikappaṃ vadatī^eb^ti anokāse  uppannepi tasmiṃ ñātake bhavaṃ gotamo dānassa phalaṃ parikappetiyeva  paññāpetiyevāti pucchati. brāhmaṇassa hi ``evaṃ dinnassa dānassa  phalaṃ dāyako na labhatī''ti laddhi. athassa bhagavā pañhaṃ  paṭijānitvā ``dāyako nāma yattha katthaci puññaphalūpajīviṭṭhāne  nibbatto dānassa phalaṃ labhatiyevā''ti dassetuṃ ^b^idha  brāhmaṇā^eb^tiādimāha. ^b^so tattha lābhī hotī^eb^ti so tattha  hatthiyoniyaṃ nibbattopi maṅgalahatthiṭṭhānaṃ patvā lābhī hoti.  assādīsupi eseva nayo. sādhuvaggo uttānatthoyevāti. </p>
              <p>[06] jāṇussoṇivaggo dutiyo. </p>
              <p>[06] catutthapaṇṇāsakaṃ niṭṭhitaṃ. </p>
            </h4>
          </h3>
        </h2>
        <h2>
          <h2n> (21) 1. karajakāyavaggo </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 211^b^.^eb^ pañcamassa ^a^M3.0340^ea^ paṭhamādīni uttānatthāneva. </p>
            </h4>
          </h3>
          <h3>
            <h3n> 6. saṃsappanīyasuttavaṇṇanā </h3n>
            <h4>
              <h4n> </h4n>
              <p>[03] 216^b^.^eb^ chaṭṭhe ^b^saṃsappanīyapariyāyaṃ vo, bhikkhave,  dhammapariyāya^eb^nti saṃsappanassa kāraṇaṃ desanāsaṅkhātaṃ dhammadesanaṃ.  ^b^saṃsappatī^eb^ti taṃ kammaṃ karonto āsappati parisappati vipphandati.  ^b^jimhā^eb^ ^a^P5.0076^ea^ ^b^gatī^eb^ti tena kammena yaṃ gatiṃ  gamissati, sā jimhā hoti. ^b^jimhupapattī^eb^ti tassa yaṃ  ^a^V3.0338^ea^ gatiṃ upapajjissati, sāpi jimhāva hoti. ^b^saṃsappajātikā^eb^ti  saṃsappanasabhāvā. ^b^bhūtā bhūtassa upapatti hotī^eb^ti bhūtasmā  sabhāvato vijjamānakammā sattassa nibbatti hoti. ^b^phassā  phusantī^eb^ti vipākaphassā phusanti. </p>
            </h4>
          </h3>
          <h3>
            <h3n> 7-8. sañcetanikasuttadvayavaṇṇanā </h3n>
            <h4>
              <h4n> </h4n>
              <p>[03] 217-218^b^.^eb^ sattame ^b^sañcetanikāna^eb^nti cetetvā  pakappetvā katānaṃ. ^b^upacitāna^eb^nti citānaṃ vaḍḍhitānaṃ.  ^b^appaṭisaṃveditvā^eb^ti tesaṃ kammānaṃ vipākaṃ avediyitvā.  ^b^byantībhāva^eb^nti vigatantabhāvaṃ tesaṃ kammānaṃ  paricchedaparivaṭumatākaraṇaṃ. ^b^tañca kho diṭṭheva dhamme^eb^ti tañca  kho vipākaṃ diṭṭhadhammavedanīyaṃ diṭṭheva dhamme. ^b^upapajja^eb^nti  upapajjavedanīyaṃ anantare attabhāve. ^b^apare vā pariyāye^eb^ti  aparapariyāyavedanīyaṃ pana saṃsārappavatte sati sahassimepi attabhāveti.  iminā idaṃ dasseti ``saṃsārappavatte paṭiladdhavipākārahakamme na  vijjati so jagatippadeso, yattha ṭhito mucceyya pāpakammā''ti.  ^b^tividhā^eb^ti ^a^P5.0077^ea^ tippakārā.  ^b^kāyakammantasandosabyāpattī^eb^ti kāyakammantasaṅkhātā vipatti.  iminā nayena sabbapadāni veditabbāni. aṭṭhame ^b^apaṇṇako  maṇī^eb^ti samantato caturasso pāsako. </p>
            </h4>
          </h3>
          <h3>
            <h3n> 9. karajakāyasuttavaṇṇanā </h3n>
            <h4>
              <h4n> </h4n>
              <p>[03] 219^b^.^eb^ navame ^b^dukkhassā^eb^ti vipākadukkhassa,  vaṭṭadukkhasseva vā. imasmiṃ sutte maṇiopammaṃ natthi. ^b^evaṃ  vigatābhijjho^eb^ti ^b^eva^eb^nti nipātamattaṃ. yathā vā mettaṃ  ^a^M3.0341^ea^ bhāventā vigatābhijjhā bhavanti, evaṃ vigatābhijjho. evamassa  vigatābhijjhatādīhi nīvaraṇavikkhambhanaṃ dassetvā idāni  akusalanissaraṇāni kathento ^b^mettāsahagatenā^eb^tiādimāha.  ^b^appamāṇa^eb^nti appamāṇasattārammaṇatāya ciṇṇavasitāya vā  appamāṇaṃ. ^b^pamāṇakataṃ kammaṃ^eb^ nāma kāmāvacarakammaṃ. ^b^na taṃ  tatrāvatiṭṭhatī^eb^ti taṃ mahogho parittaṃ udakaṃ viya attano okāsaṃ  gahetvā ṭhātuṃ na sakkoti, atha kho naṃ oghe parittaṃ udakaṃ viya  idameva appamāṇaṃ kammaṃ ajjhottharitvā attano vipākaṃ nibbatteti.  ^b^daharatagge^eb^ti daharakālato paṭṭhāya.</p>
              <p>[03] ^b^nāyaṃ kāyo ādāyagamaniyo^eb^ti imaṃ kāyaṃ gahetvā  paralokaṃ gantuṃ nāma na sakkāti attho ^a^V3.0339^ea^. ^b^cittantaro^eb^ti  cittakāraṇo, atha vā citteneva antariko. ekasseva hi  cuticittassa anantarā dutiye paṭisandhicitte devo nāma hoti,  nerayiko nāma ^a^P5.0078^ea^ hoti, tiracchānagato nāma hoti.  purimanayepi cittena kāraṇabhūtena devo nerayiko vā hotīti attho.  ^b^sabbaṃ taṃ idha vedanīya^eb^nti diṭṭhadhammavedanīyakoṭṭhāsavanetaṃ vuttaṃ.  ^b^na taṃ anugaṃ bhavissatī^eb^ti mettāya upapajjavedanīyabhāvassa  upacchinnattā upapajjavedanīyavasena na anugataṃ bhavissati. idaṃ  sotāpannasakadāgāmiariyapuggalānaṃ paccavekkhaṇaṃ veditabbaṃ.  ^b^anāgāmitāyā^eb^ti jhānānāgāmitāya. ^b^idhapaññassā^eb^ti  imasmiṃ sāsane paññā idhapaññā nāma, sāsanacaritāya ariyapaññāya  ṭhitassa ariyasāvakassāti attho. ^b^uttarivimutti^eb^nti arahattaṃ.  dasamaṃ uttānatthamevāti. </p>
              <p>[06] karajakāyavaggo paṭhamo. </p>
            </h4>
          </h3>
        </h2>
        <h2>
          <h2n> (22) 2. sāmaññavaggavaṇṇanā </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 221^b^.^eb^ dutiyassa paṭhamaṃ ādiṃ katvā sabbā  peyyālatanti uttānatthāyevāti. </p>
              <p>[06] manorathapūraṇiyā aṅguttaranikāya-aṭṭhakathāya </p>
              <p>[06] dasakanipātassa saṃvaṇṇanā niṭṭhitā.</p>
              <p>[03] *** </p>
            </h4>
          </h3>
        </h2>
      </h1>
    </h0>
  </ha>
</body>
