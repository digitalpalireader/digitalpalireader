<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] aṅguttaranikāyo </h>
  <ha>
    <han> sattakanipātapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> paṭhamapaṇṇāsakaṃ </h2n>
          <h3>
            <h3n> 1. dhanavaggo </h3n>
            <h4>
              <h4n> 1. paṭhamapiyasuttaṃ </h4n>
              <p>[03] 1^b^.^eb^ evaṃ ^a^T4.0001^ea^ ^a^M2.0395^ea^ ^a^V2.0153^ea^ ^a^P4.0001^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tatra  kho bhagavā bhikkhū āmantesi -- ``bhikkhavo''ti. ``bhadante''ti  te bhikkhū bhagavato paccassosuṃ. bhagavā etadavoca -- </p>
              <p>[01] ``sattahi, bhikkhave, dhammehi samannāgato bhikkhu  sabrahmacārīnaṃ appiyo ca hoti amanāpo ca agaru ca abhāvanīyo ca.  katamehi sattahi? idha, bhikkhave, bhikkhu lābhakāmo ^a^V2.0154^ea^ ca hoti,  sakkārakāmo ca hoti, anavaññattikāmo ca hoti, ahiriko ca  hoti, anottappī ca, pāpiccho ca, micchādiṭṭhi ca. imehi kho,  bhikkhave, sattahi dhammehi samannāgato bhikkhu sabrahmacārīnaṃ appiyo  ca hoti amanāpo ca agaru ca abhāvanīyo ca. </p>
              <p>[01] ``sattahi, bhikkhave, dhammehi samannāgato bhikkhu  sabrahmacārīnaṃ piyo ca hoti, manāpo ca ^a^T4.0002^ea^ garu ca bhāvanīyo ca.  katamehi sattahi? idha ^a^P4.0002^ea^, bhikkhave, bhikkhu na  lābhakāmo ca hoti, na sakkārakāmo ca hoti, na anavaññattikāmo  ca hoti, hirimā ca hoti, ottappī ca, appiccho ^a^M2.0396^ea^ ca, sammādiṭṭhi  ca. imehi kho, bhikkhave, sattahi dhammehi samannāgato bhikkhu  sabrahmacārīnaṃ piyo ca hoti manāpo ca garu ca bhāvanīyo cā''ti.  paṭhamaṃ. </p>
            </h4>
            <h4>
              <h4n> 2. dutiyapiyasuttaṃ </h4n>
              <p>[03] 2^b^.^eb^ ``sattahi, bhikkhave, dhammehi samannāgato  bhikkhu sabrahmacārīnaṃ appiyo ca hoti amanāpo ca agaru ca  abhāvanīyo ca. katamehi sattahi? idha, bhikkhave, bhikkhu  lābhakāmo ca hoti, sakkārakāmo ca hoti, anavaññattikāmo ca  hoti, ahiriko ca hoti, anottappī ca, issukī ca, maccharī ca.  imehi kho, bhikkhave, sattahi dhammehi samannāgato bhikkhu  sabrahmacārīnaṃ appiyo ca hoti amanāpo ca agaru ca abhāvanīyo ca. </p>
              <p>[01] ``sattahi, bhikkhave, dhammehi samannāgato bhikkhu+  sabrahmacārīnaṃ piyo ca hoti manāpo ca garu ca bhāvanīyo ca.  katamehi sattahi? idha, bhikkhave, bhikkhu na lābhakāmo ca hoti,  na sakkārakāmo ca hoti, na anavaññattikāmo ca hoti, hirimā ca  hoti, ottappī ca, anissukī ca, amaccharī ca. imehi kho,  bhikkhave, sattahi dhammehi samannāgato bhikkhu sabrahmacārīnaṃ piyo ca  hoti manāpo ca garu ca bhāvanīyo cā''ti. dutiyaṃ. </p>
            </h4>
            <h4>
              <h4n> 3. saṃkhittabalasuttaṃ </h4n>
              <p>[03] 3^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme...pe0... sattimāni  ^a^P4.0003^ea^, bhikkhave, balāni. katamāni satta? saddhābalaṃ,  vīriyabalaṃ, hirībalaṃ ^a^V2.0155^ea^, ottappabalaṃ, satibalaṃ, samādhibalaṃ, paññābalaṃ.  imāni kho, bhikkhave, satta balānīti. </p>
              <p>[21] ``saddhābalaṃ ^a^T4.0003^ea^ vīriyañca, hirī {hiri (sī0 pī0 ka0)} ottappiyaṃ balaṃ. </p>
              <p>[27] satibalaṃ samādhi ca, paññā ve sattamaṃ balaṃ. </p>
              <p>[22] etehi balavā bhikkhu, sukhaṃ jīvati paṇḍito. </p>
              <p>[21] ``yoniso ^a^M2.0397^ea^ vicine dhammaṃ, paññāyatthaṃ vipassati. </p>
              <p>[22] pajjotasseva nibbānaṃ, vimokkho hoti cetaso''ti..  tatiyaṃ. </p>
            </h4>
            <h4>
              <h4n> 4. vitthatabalasuttaṃ </h4n>
              <p>[03] 4^b^.^eb^ ``sattimāni, bhikkhave, balāni. katamāni  satta? saddhābala, vīriyabalaṃ, hirībalaṃ, ottappabalaṃ, satibalaṃ,  samādhibalaṃ, paññābalaṃ.</p>
              <p>[03] ``katamañca, bhikkhave, saddhābalaṃ? idha, bhikkhave,  ariyasāvako saddho hoti, saddahati tathāgatassa bodhiṃ -- `itipi  so bhagavā arahaṃ sammāsambuddho...pe0... satthā devamanussānaṃ buddho  bhagavā'ti. idaṃ vuccati, bhikkhave, saddhābalaṃ.</p>
              <p>[03] ``katamañca, bhikkhave, vīriyabalaṃ? idha, bhikkhave,  ariyasāvako āraddhavīriyo viharati akusalānaṃ dhammānaṃ pahānāya,  kusalānaṃ dhammānaṃ upasampadāya, thāmavā daḷhaparakkamo anikkhittadhuro  kusalesu dhammesu. idaṃ vuccati, bhikkhave, vīriyabalaṃ.</p>
              <p>[03] ``katamañca, bhikkhave, hirībalaṃ? idha, bhikkhave,  ariyasāvako hirimā hoti, hirīyati kāyaduccaritena vacīduccaritena  manoduccaritena, hirīyati pāpakānaṃ ^a^P4.0004^ea^ akusalānaṃ  dhammānaṃ samāpattiyā. idaṃ vuccati, bhikkhave, hirībalaṃ.</p>
              <p>[03] ``katamañca, bhikkhave, ottappabalaṃ? idha, bhikkhave,  ariyasāvako ottappī hoti, ottappati ^a^V2.0156^ea^ kāyaduccaritena  vacīduccaritena manoduccaritena, ottappati pāpakānaṃ akusalānaṃ  dhammānaṃ samāpattiyā. idaṃ vuccati, bhikkhave, ottappabalaṃ.</p>
              <p>[03] ``katamañca, bhikkhave, satibalaṃ? idha, bhikkhave,  ariyasāvako ^a^T4.0004^ea^ satimā hoti paramena satinepakkena samannāgato  cirakatampi cirabhāsitampi saritā anussaritā. idaṃ, vuccati,  bhikkhave, satibalaṃ.</p>
              <p>[03] ``katamañca, bhikkhave, samādhibalaṃ? idha, bhikkhave,  ariyasāvako vivicceva kāmehi...pe0...  catutthaṃ jhānaṃ upasampajja viharati. idaṃ  vuccati, bhikkhave, samādhibalaṃ.</p>
              <p>[03] ``katamañca ^a^M2.0398^ea^, bhikkhave, paññābalaṃ? idha, bhikkhave,  ariyasāvako paññavā hoti udayatthagāminiyā paññāya samannāgato  ariyāya nibbedhikāya sammā dukkhakkhayagāminiyā. idaṃ vuccati,  bhikkhave, paññābalaṃ. imāni kho, bhikkhave, satta balānīti. </p>
              <p>[21] ``saddhābalaṃ vīriyañca, hirī ottappiyaṃ balaṃ. </p>
              <p>[27] satibalaṃ samādhi ca, paññā ve sattamaṃ balaṃ. </p>
              <p>[22] etehi balavā bhikkhu, sukhaṃ jīvati paṇḍito.. </p>
              <p>[21] ``yoniso vicine dhammaṃ, paññāyatthaṃ vipassati. </p>
              <p>[22] pajjotasseva nibbānaṃ, vimokkho hoti cetaso''ti..  catutthaṃ. </p>
            </h4>
            <h4>
              <h4n> 5. saṃkhittadhanasuttaṃ </h4n>
              <p>[03] 5^b^.^eb^ ``sattimāni, bhikkhave, dhanāni. katamāni  satta? saddhādhanaṃ, sīladhanaṃ, hirīdhanaṃ, ottappadhanaṃ, sutadhanaṃ,  cāgadhanaṃ, paññādhanaṃ. imāni ^a^P4.0005^ea^ kho, bhikkhave, satta  dhanānīti. </p>
              <p>[21] ``saddhādhanaṃ ^a^V2.0157^ea^ sīladhanaṃ, hirī ottappiyaṃ dhanaṃ. </p>
              <p>[22] sutadhanañca cāgo ca, paññā ve sattamaṃ dhanaṃ.. </p>
              <p>[21] ``yassa ete dhanā atthi, itthiyā purisassa vā. </p>
              <p>[22] adaliddoti taṃ āhu, amoghaṃ tassa jīvitaṃ.. </p>
              <p>[21] ``tasmā ^a^T4.0005^ea^ saddhañca sīlañca, pasādaṃ dhammadassanaṃ. </p>
              <p>[22] anuyuñjetha medhāvī, saraṃ {varaṃ (ka0)} buddhāna sāsana''nti..  pañcamaṃ. </p>
            </h4>
            <h4>
              <h4n> 6. vitthatadhanasuttaṃ </h4n>
              <p>[03] 6^b^.^eb^ ``sattimāni, bhikkhave, dhanāni. katamāni  satta? saddhādhanaṃ, sīladhanaṃ, hirīdhanaṃ, ottappadhanaṃ, sutadhanaṃ,  cāgadhanaṃ, paññādhanaṃ.</p>
              <p>[03] ``katamañca, bhikkhave, saddhādhanaṃ? idha, bhikkhave,  ariyasāvako saddho hoti, saddahati tathāgatassa bodhiṃ -- `itipi  so bhagavā arahaṃ sammāsambuddho...pe0... buddho bhagavā'ti. idaṃ  vuccati, bhikkhave, saddhādhanaṃ.</p>
              <p>[03] ``katamañca ^a^M2.0399^ea^, bhikkhave, sīladhanaṃ? idha, bhikkhave,  ariyasāvako pāṇātipātā paṭivirato hoti...pe0...  surāmerayamajjapamādaṭṭhānā paṭivirato hoti. idaṃ vuccati, bhikkhave,  sīladhanaṃ.</p>
              <p>[03] ``katamañca, bhikkhave, hirīdhanaṃ? idha, bhikkhave,  ariyasāvako hirīmā hoti, hirīyati kāyaduccaritena vacīduccaritena  manoduccaritena, hirīyati pāpakānaṃ akusalānaṃ dhammānaṃ samāpattiyā.  idaṃ vuccati, bhikkhave, hirīdhanaṃ.</p>
              <p>[03] ``katamañca, bhikkhave, ottappadhanaṃ? idha, bhikkhave,  ariyasāvako ottappī hoti, ottappati kāyaduccaritena  vacīduccaritena manoduccaritena, ottappati pāpakānaṃ akusalānaṃ  dhammānaṃ samāpattiyā. idaṃ vuccati, bhikkhave, ottappadhanaṃ.</p>
              <p>[03] ``katamañca ^a^V2.0158^ea^, bhikkhave, sutadhanaṃ? idha ^a^P4.0006^ea^,  bhikkhave, ariyasāvako bahussuto hoti sutadharo sutasannicayo. ye  te dhammā ādikalyāṇā majjhekalyāṇā pariyosānakalyāṇā sātthaṃ  sabyañjanaṃ, kevalaparipuṇṇaṃ parisuddhaṃ brahmacariyaṃ abhivadanti.  tathārūpāssa dhammā bahussutā honti dhātā vacasā paricitā  manasānupekkhitā diṭṭhiyā ^a^T4.0006^ea^ suppaṭividdhā. idaṃ vuccati, bhikkhave,  sutadhanaṃ.</p>
              <p>[03] ``katamañca, bhikkhave, cāgadhanaṃ? idha, bhikkhave,  ariyasāvako vigatamalamaccherena cetasā agāraṃ ajjhāvasati muttacāgo  payatapāṇi vossaggarato yācayogo dānasaṃvibhāgarato. idaṃ vuccati,  bhikkhave, cāgadhanaṃ.</p>
              <p>[03] ``katamañca, bhikkhave, paññādhanaṃ? idha, bhikkhave,  ariyasāvako paññavā hoti...pe0... sammā dukkhakkhayagāminiyā.  idaṃ vuccati, bhikkhave, paññādhanaṃ. imāni kho, bhikkhave,  sattadhanānīti. </p>
              <p>[21] ``saddhādhanaṃ sīladhanaṃ, hirī ottappiyaṃ dhanaṃ. </p>
              <p>[22] sutadhanañca cāgo ca, paññā ve sattamaṃ dhanaṃ.. </p>
              <p>[21] ``yassa ete dhanā atthi, itthiyā purisassa vā. </p>
              <p>[22] adaliddoti taṃ āhu, amoghaṃ tassa jīvitaṃ.. </p>
              <p>[21] ``tasmā saddhañca sīlañca, pasādaṃ dhammadassanaṃ. </p>
              <p>[22] anuyuñjetha medhāvī, saraṃ buddhāna sāsana''nti.. chaṭṭhaṃ. </p>
            </h4>
            <h4>
              <h4n> 7. uggasuttaṃ </h4n>
              <p>[03] 7^b^.^eb^ atha ^a^M2.0400^ea^ kho uggo rājamahāmatto yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho uggo rājamahāmatto bhagavantaṃ etadavoca --</p>
              <p>[03] ``acchariyaṃ ^a^V2.0159^ea^, bhante, abbhutaṃ, bhante! yāva aḍḍho cāyaṃ,  bhante, migāro rohaṇeyyo yāva mahaddhano yāva mahābhogo''ti.  ``kīva aḍḍho ^a^P4.0007^ea^ panugga, migāro rohaṇeyyo, kīva  mahaddhano, kīva mahābhogo''ti? ``sataṃ, bhante,   satasahassānaṃ {sahassānaṃ (sī0), sahassāni (syā0),  satasahassāni (?)}  hiraññassa, ko pana vādo rūpiyassā''ti! ``atthi kho etaṃ,  ugga, dhanaṃ netaṃ `natthī'ti vadāmīti ^a^T4.0007^ea^. tañca kho etaṃ, ugga, dhanaṃ  sādhāraṇaṃ agginā udakena rājūhi corehi appiyehi dāyādehi.  satta kho imāni, ugga, dhanāni asādhāraṇāni agginā udakena  rājūhi corehi appiyehi dāyādehi. katamāni satta? saddhādhanaṃ,  sīladhanaṃ, hirīdhanaṃ, ottappadhanaṃ, sutadhanaṃ, cāgadhanaṃ, paññādhanaṃ.  imāni kho, ugga, satta dhanāni asādhāraṇāni agginā udakena  rājūhi corehi appiyehi dāyādehīti. </p>
              <p>[21] ``saddhādhanaṃ sīladhanaṃ, hirī ottappiyaṃ dhanaṃ. </p>
              <p>[22] sutadhanañca cāgo ca, paññā ve sattamaṃ dhanaṃ.. </p>
              <p>[21] ``yassa ete dhanā atthi, itthiyā purisassa vā. </p>
              <p>[22] sa ve mahaddhano loke, ajeyyo devamānuse.. </p>
              <p>[21] ``tasmā saddhañca sīlañca, pasādaṃ dhammadassanaṃ. </p>
              <p>[22] anuyuñjetha medhāvī, saraṃ buddhāna sāsana''nti..  sattamaṃ. </p>
            </h4>
            <h4>
              <h4n> 8. saṃyojanasuttaṃ </h4n>
              <p>[03] 8^b^.^eb^ ``sattimāni, bhikkhave, saṃyojanāni.  katamāni satta? anunayasaṃyojanaṃ, paṭighasaṃyojanaṃ, diṭṭhisaṃyojanaṃ,  vicikicchāsaṃyojanaṃ, mānasaṃyojanaṃ, bhavarāgasaṃyojanaṃ,  avijjāsaṃyojanaṃ. imāni kho, bhikkhave, satta saṃyojanānī''ti.  aṭṭhamaṃ. </p>
            </h4>
            <h4>
              <h4n> 9. pahānasuttaṃ </h4n>
              <p>[03] 9^b^.^eb^ ``sattannaṃ ^a^M2.0401^ea^, bhikkhave, saṃyojanānaṃ pahānāya  samucchedāya brahmacariyaṃ vussati. katamesaṃ ^a^V2.0160^ea^ sattannaṃ?  anunayasaṃyojanassa ^a^P4.0008^ea^ pahānāya samucchedāya brahmacariyaṃ  vussati, paṭighasaṃyojanassa...pe0... diṭṭhisaṃyojanassa...  vicikicchāsaṃyojanassa... mānasaṃyojanassa... bhavarāgasaṃyojanassa ^a^T4.0008^ea^...  avijjāsaṃyojanassa pahānāya samucchedāya brahmacariyaṃ vussati. imesaṃ  kho, bhikkhave, sattannaṃ saṃyojanānaṃ pahānāya samucchedāya brahmacariyaṃ  vussati. yato ca kho, bhikkhave, bhikkhuno anunayasaṃyojanaṃ pahīnaṃ  hoti ucchinnamūlaṃ tālāvatthukataṃ anabhāvaṃ kataṃ āyatiṃ anuppādadhammaṃ.  paṭighasaṃyojanaṃ...pe0... diṭṭhisaṃyojanaṃ... vicikicchāsaṃyojanaṃ...  mānasaṃyojanaṃ... bhavarāgasaṃyojanaṃ... avijjāsaṃyojanaṃ pahīnaṃ hoti  ucchinnamūlaṃ tālāvatthukataṃ anabhāvaṃ kataṃ āyatiṃ anuppādadhammaṃ. ayaṃ  vuccati, bhikkhave, bhikkhu acchecchi taṇhaṃ, vivattayi saṃyojanaṃ,  sammā mānābhisamayā antamakāsi dukkhassā''ti. navamaṃ. </p>
            </h4>
            <h4>
              <h4n> 10. macchariyasuttaṃ </h4n>
              <p>[03] 10^b^.^eb^ ``sattimāni, bhikkhave, saṃyojanāni.  katamāni satta? anunayasaṃyojanaṃ, paṭighasaṃyojanaṃ, diṭṭhisaṃyojanaṃ,  vicikicchāsaṃyojanaṃ, mānasaṃyojanaṃ, issāsaṃyojanaṃ,  macchariyasaṃyojanaṃ. imāni kho, bhikkhave, satta saṃyojanānī''ti.  dasamaṃ. </p>
              <p>[06] dhanavaggo paṭhamo. </p>
              <p>[01] tassuddānaṃ -- </p>
              <p>[21] dve ^a^P4.0009^ea^ piyāni balaṃ dhanaṃ, saṃkhittañceva  vitthataṃ. </p>
              <p>[22] uggaṃ saṃyojanañceva, pahānaṃ macchariyena cāti.. </p>
            </h4>
          </h3>
          <h3>
            <h3n> 2. anusayavaggo </h3n>
            <h4>
              <h4n> 1. paṭhamānusayasuttaṃ </h4n>
              <p>[03] 11^b^.^eb^ ``sattime ^a^V2.0161^ea^, bhikkhave, anusayā. katame satta?  kāmarāgānusayo, paṭighānusayo ^a^T4.0009^ea^, diṭṭhānusayo, vicikicchānusayo,  mānānusayo, bhavarāgānusayo ^a^M2.0402^ea^, avijjānusayo. ime kho, bhikkhave,  satta anusayā''ti. paṭhamaṃ. </p>
            </h4>
            <h4>
              <h4n> 2. dutiyānusayasuttaṃ </h4n>
              <p>[03] 12^b^.^eb^ ``sattannaṃ, bhikkhave, anusayānaṃ pahānāya  samucchedāya brahmacariyaṃ vussati. katamesaṃ sattannaṃ?  kāmarāgānusayassa pahānāya samucchedāya brahmacariyaṃ vussati,  paṭighānusayassa...pe0... diṭṭhānusayassa... vicikicchānusayassa...  mānānusayassa... bhavarāgānusayassa... avijjānusayassa pahānāya  samucchedāya brahmacariyaṃ vussati. imesaṃ kho, bhikkhave, sattannaṃ  anusayānaṃ pahānāya samucchedāya brahmacariyaṃ vussati.</p>
              <p>[03] ``yato ca kho, bhikkhave, bhikkhuno kāmarāgānusayo pahīno  hoti ucchinnamūlo tālāvatthukato anabhāvaṃkato āyatiṃ anuppādadhammo.  paṭighānusayo...pe0... diṭṭhānusayo... vicikicchānusayo...  mānānusayo... bhavarāgānusayo... avijjānusayo pahīno hoti  ucchinnamūlo tālāvatthukato anabhāvaṃkato āyatiṃ anuppādadhammo.  ayaṃ vuccati, bhikkhave, bhikkhu acchecchi taṇhaṃ, vivattayi saṃyojanaṃ,  sammā mānābhisamayā antamakāsi dukkhassā''ti. dutiyaṃ. </p>
            </h4>
            <h4>
              <h4n> 3. kulasuttaṃ </h4n>
              <p>[03] 13^b^.^eb^ ``sattahi ^a^P4.0010^ea^, bhikkhave, aṅgehi  samannāgataṃ kulaṃ anupagantvā vā nālaṃ upagantuṃ, upagantvā ^a^V2.0162^ea^ vā nālaṃ  upanisīdituṃ. katamehi sattahi? na manāpena paccuṭṭhenti, na  manāpena abhivādenti, na manāpena āsanaṃ denti, santamassa  pariguhanti, bahukampi thokaṃ denti, paṇītampi lūkhaṃ denti, asakkaccaṃ  denti no sakkaccaṃ. imehi kho, bhikkhave, sattahi aṅgehi samannāgataṃ  kulaṃ anupagantvā vā nālaṃ upagantuṃ, upagantvā vā ^a^T4.0010^ea^ nālaṃ upanisīdituṃ.</p>
              <p>[03] ``sattahi, bhikkhave, aṅgehi samannāgataṃ kulaṃ anupagantvā vā  alaṃ upagantuṃ, upagantvā vā alaṃ upanisīdituṃ. katamehi sattahi?  manāpena paccuṭṭhenti, manāpena abhivādenti, manāpena āsanaṃ denti,  santamassa na pariguhanti, bahukampi bahukaṃ denti, paṇītampi paṇītaṃ  denti, sakkaccaṃ denti no asakkaccaṃ. imehi kho, bhikkhave, sattahi  aṅgehi samannāgataṃ kulaṃ anupagantvā vā alaṃ upagantuṃ, upagantvā vā  alaṃ upanisīditu''nti. tatiyaṃ. </p>
            </h4>
            <h4>
              <h4n> 4. puggalasuttaṃ </h4n>
              <p>[03] 14^b^.^eb^ ``sattime ^a^M2.0403^ea^, bhikkhave, puggalā āhuneyyā  pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa.  katame satta? ubhatobhāgavimutto, paññāvimutto, kāyasakkhī,  diṭṭhippatto {diṭṭhappatto (ka0)}, saddhāvimutto, dhammānusārī, saddhānusārī. ime ^a^P4.0011^ea^  kho, bhikkhave, satta puggalā āhuneyyā pāhuneyyā  dakkhiṇeyyā añjalikaraṇīyā anuttaraṃ puññakkhettaṃ lokassā''ti.  catutthaṃ. </p>
            </h4>
            <h4>
              <h4n> 5. udakūpamāsuttaṃ </h4n>
              <p>[03] 15^b^.^eb^ ``sattime, bhikkhave, udakūpamā puggalā santo  saṃvijjamānā lokasmiṃ. katame satta? {pu0 pa0 203; kathā0 852} idha, bhikkhave, ekacco  puggalo sakiṃ nimuggo nimuggova hoti; idha pana, bhikkhave, ekacco  puggalo ummujjitvā nimujjati; idha pana, bhikkhave, ekacco puggalo  ummujjitvā ṭhito hoti; idha pana, bhikkhave, ekacco puggalo  ummujjitvā vipassati viloketi; idha pana, bhikkhave, ekacco  puggalo ummujjitvā patarati; idha pana, bhikkhave, ekacco  ^a^V2.0163^ea^ puggalo ummujjitvā patigādhappatto hoti; idha ^a^T4.0011^ea^ pana, bhikkhave,  ekacco puggalo ummujjitvā tiṇṇo hoti pāraṅgato {pāragato (sī0 syā0  kaṃ0)} thale tiṭṭhati brāhmaṇo.</p>
              <p>[03] ``kathañca, bhikkhave, puggalo sakiṃ nimuggo nimuggova hoti?  idha bhikkhave, ekacco puggalo samannāgato hoti ekantakāḷakehi  akusalehi dhammehi. evaṃ kho, bhikkhave, puggalo sakiṃ nimuggo  nimuggova hoti.</p>
              <p>[03] ``kathañca, bhikkhave, puggalo ummujjitvā nimujjati? idha,  bhikkhave, ekacco puggalo ummujjati sādhu saddhā kusalesu dhammesu,  sādhu hirī...pe0... sādhu ottappaṃ... sādhu vīriyaṃ {viriyaṃ (sī0 syā0 kaṃ0  pī0)} ... sādhu paññā  kusalesu dhammesūti. tassa sā saddhā neva tiṭṭhati no vaḍḍhati  hāyatiyeva, tassa sā hirī...pe0... tassa taṃ ottappaṃ... tassa taṃ  vīriyaṃ... tassa sā paññā neva tiṭṭhati no vaḍḍhati hāyatiyeva.  evaṃ kho, bhikkhave, puggalo ummujjitvā nimujjati.</p>
              <p>[03] ``kathañca ^a^M2.0404^ea^, bhikkhave, puggalo ummujjitvā ṭhito hoti? idha  ^a^P4.0012^ea^, bhikkhave, ekacco puggalo ummujjati sādhu saddhā  kusalesu dhammesu, sādhu hirī...pe0... sādhu ottappaṃ... sādhu  vīriyaṃ... sādhu paññā kusalesu dhammesūti. tassa sā saddhā neva  hāyati no vaḍḍhati ṭhitā hoti. tassa sā hirī...pe0... tassa taṃ  ottappaṃ... tassa taṃ vīriyaṃ... tassa sā paññā neva hāyati no  vaḍḍhati ṭhitā hoti. evaṃ kho, bhikkhave, puggalo ummujjitvā  ṭhito hoti.</p>
              <p>[03] ``kathañca, bhikkhave, puggalo ummujjitvā vipassati  viloketi? idha, bhikkhave, ekacco puggalo ummujjati sādhu saddhā  kusalesu dhammesu, sādhu hirī...pe0... sādhu ottappaṃ... sādhu  vīriyaṃ... sādhu paññā kusalesu dhammesūti. so tiṇṇaṃ saṃyojanānaṃ  parikkhayā sotāpanno ^a^T4.0012^ea^ hoti avinipātadhammo niyato  sambodhiparāyaṇo. evaṃ kho, bhikkhave, puggalo ummujjitvā  vipassati viloketi.</p>
              <p>[03] ``kathañca, bhikkhave, puggalo ummujjitvā patarati? idha,  bhikkhave, ekacco puggalo ummujjati ^a^V2.0164^ea^ sādhu saddhā kusalesu dhammesu,  sādhu hirī...pe0... sādhu ottappaṃ... sādhu vīriyaṃ... sādhu paññā  kusalesu dhammesūti. so tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmī hoti, sakideva {sakiṃdeva (ka0)} imaṃ lokaṃ  āgantvā dukkhassantaṃ karoti {dukkhassantakaro hoti (ka0)}. evaṃ kho, bhikkhave, puggalo  ummujjitvā patarati.</p>
              <p>[03] ``kathañca, bhikkhave, puggalo ummujjitvā patigādhappatto hoti?  idha, bhikkhave, ekacco puggalo ummujjati sādhu saddhā kusalesu  dhammesu, sādhu hirī...pe0... sādhu ottappaṃ... sādhu vīriyaṃ... sādhu  paññā kusalesu dhammesūti. so pañcannaṃ orambhāgiyānaṃ saṃyojanānaṃ  parikkhayā opapātiko hoti tattha parinibbāyī anāvattidhammo  tasmā lokā. evaṃ kho, bhikkhave, puggalo ummujjitvā  patigādhappatto hoti.</p>
              <p>[03] ``kathañca, bhikkhave, puggalo ummujjitvā tiṇṇo hoti  pāraṅgato thale tiṭṭhati brāhmaṇo. idha ^a^P4.0013^ea^, bhikkhave,  ekacco puggalo ummujjati sādhu saddhā kusalesu dhammesu, sādhu  hirī...pe0... sādhu ottappaṃ... sādhu vīriyaṃ... sādhu paññā  ^a^M2.0405^ea^ kusalesu dhammesūti. so āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati. evaṃ kho, bhikkhave, puggalo ummujjitvā tiṇṇo hoti  pāraṅgato thale tiṭṭhati brāhmaṇo.</p>
              <p>[03] ``ime kho, bhikkhave, satta udakūpamā puggalā santo  saṃvijjamānā lokasmi''nti. pañcamaṃ. </p>
            </h4>
            <h4>
              <h4n> 6. aniccānupassīsuttaṃ </h4n>
              <p>[03] 16^b^.^eb^ ``sattime ^a^T4.0013^ea^, bhikkhave, puggalā āhuneyyā  pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa.  katame satta? idha, bhikkhave, ekacco puggalo sabbasaṅkhāresu  aniccānupassī viharati, aniccasaññī, aniccapaṭisaṃvedī satataṃ  samitaṃ abbokiṇṇaṃ cetasā adhimuccamāno paññāya pariyogāhamāno.  so āsavānaṃ khayā...pe0... sacchikatvā ^a^V2.0165^ea^ upasampajja viharati.  ayaṃ, bhikkhave, paṭhamo puggalo āhuneyyo pāhuneyyo dakkhiṇeyyo  añjalikaraṇīyo anuttaraṃ puññakkhettaṃ lokassa.</p>
              <p>[03] ``puna caparaṃ, bhikkhave, idhekacco puggalo sabbasaṅkhāresu  aniccānupassī viharati, aniccasaññī, aniccapaṭisaṃvedī satataṃ  samitaṃ abbokiṇṇaṃ cetasā adhimuccamāno paññāya pariyogāhamāno.  tassa apubbaṃ acarimaṃ āsavapariyādānañca hoti jīvitapariyādānañca.  ayaṃ, bhikkhave, dutiyo puggalo āhuneyyo...pe0... anuttaraṃ  puññakkhettaṃ lokassa.</p>
              <p>[03] ``puna caparaṃ, bhikkhave, idhekacco puggalo sabbasaṅkhāresu  aniccānupassī viharati, aniccasaññī, aniccapaṭisaṃvedī satataṃ  samitaṃ abbokiṇṇaṃ cetasā adhimuccamāno paññāya pariyogāhamāno.  so pañcannaṃ orambhāgiyānaṃ ^a^P4.0014^ea^ saṃyojanānaṃ parikkhayā  antarāparinibbāyī hoti...pe0... upahaccaparinibbāyī  hoti...pe0... asaṅkhāraparinibbāyī hoti...pe0...  sasaṅkhāraparinibbāyī hoti...pe0... uddhaṃsoto hoti akaniṭṭhagāmī.  ayaṃ, bhikkhave, sattamo puggalo āhuneyyo pāhuneyyo dakkhiṇeyyo  añjalikaraṇīyo anuttaraṃ puññakkhettaṃ lokassa. ime kho, bhikkhave,  satta puggalā āhuneyyā ^a^T4.0014^ea^ pāhuneyyā dakkhiṇeyyā añjalikaraṇīyā  anuttaraṃ puññakkhettaṃ lokassā''ti. chaṭṭhaṃ. </p>
            </h4>
            <h4>
              <h4n> 7. dukkhānupassīsuttaṃ </h4n>
              <p>[03] 17^b^.^eb^ sattime ^a^M2.0406^ea^, bhikkhave, puggalā āhuneyyā...pe0...  anuttaraṃ puññakkhettaṃ lokassa. katame satta? idha, bhikkhave,  ekacco puggalo sabbasaṅkhāresu dukkhānupassī viharati...pe0....  sattamaṃ. </p>
            </h4>
            <h4>
              <h4n> 8. anattānupassīsuttaṃ </h4n>
              <p>[03] 18^b^.^eb^ sabbesu dhammesu anattānupassī  viharati...pe0.... aṭṭhamaṃ. </p>
            </h4>
            <h4>
              <h4n> 9. nibbānasuttaṃ </h4n>
              <p>[03] 19^b^.^eb^ {kathā0 547-548} ``nibbāne ^a^V2.0166^ea^ sukhānupassī viharati sukhasaññī  sukhapaṭisaṃvedī satataṃ samitaṃ abbokiṇṇaṃ cetasā adhimuccamāno  paññāya pariyogāhamāno. so āsavānaṃ khayā...pe0... sacchikatvā  upasampajja viharati. ayaṃ bhikkhave, paṭhamo puggalo  āhuneyyo...pe0... puññakkhettaṃ lokassa.</p>
              <p>[03] ``puna caparaṃ, bhikkhave, idhekacco puggalo nibbāne  sukhānupassī viharati sukhasaññī sukhapaṭisaṃvedī satataṃ samitaṃ  abbokiṇṇaṃ cetasā adhimuccamāno paññāya pariyogāhamāno. tassa  apubbaṃ acarimaṃ āsavapariyādānañca hoti jīvitapariyādānañca.  ayaṃ, bhikkhave, dutiyo puggalo āhuneyyo...pe0... anuttaraṃ  puññakkhettaṃ lokassa.</p>
              <p>[03] ``puna caparaṃ, bhikkhave, idhekacco puggalo nibbāne  sukhānupassī viharati sukhasaññī sukhapaṭisaṃvedī satataṃ samitaṃ  abbokiṇṇaṃ cetasā adhimuccamāno paññāya pariyogāhamāno. so  pañcannaṃ orambhāgiyānaṃ saṃyojanānaṃ parikkhayā antarāparinibbāyī  hoti...pe0... upahaccaparinibbāyī ^a^P4.0015^ea^ hoti...pe0...  asaṅkhāraparinibbāyī hoti...pe0... sasaṅkhāraparinibbāyī  hoti...pe0... uddhaṃsoto hoti akaniṭṭhagāmī. ayaṃ, bhikkhave,  sattamo puggalo āhuneyyo...pe0... anuttaraṃ puññakkhettaṃ lokassa ^a^T4.0015^ea^.  ime kho, bhikkhave, satta puggalā āhuneyyā...pe0... anuttaraṃ  puññakkhettaṃ lokassā''ti. navamaṃ. </p>
            </h4>
            <h4>
              <h4n> 10. niddasavatthusuttaṃ </h4n>
              <p>[03] 20^b^.^eb^ ``sattimāni ^a^M2.0407^ea^, bhikkhave, niddasavatthūni.  katamāni satta? idha, bhikkhave, bhikkhu sikkhāsamādāne  tibbacchando hoti āyatiñca sikkhāsamādāne avigatapemo {adhigatapemo  (syā0) a0 ni0  7.42; dī0 ni0 3.331},  dhammanisantiyā tibbacchando hoti āyatiñca dhammanisantiyā  avigatapemo, icchāvinaye tibbacchando hoti āyatiñca icchāvinaye  avigatapemo, paṭisallāne tibbacchando hoti āyatiñca paṭisallāne  avigatapemo, vīriyārambhe {vīriyārabbhe (ka0)} tibbacchando hoti āyatiñca vīriyārambhe  avigatapemo, satinepakke tibbacchando hoti āyatiñca satinepakke  avigatapemo, diṭṭhipaṭivedhe ^a^V2.0167^ea^ tibbacchando hoti āyatiñca diṭṭhipaṭivedhe  avigatapemo. imāni kho, bhikkhave, satta niddasavatthūnī''ti.  dasamaṃ. </p>
              <p>[06] anusayavaggo dutiyo. </p>
              <p>[01] tassuddānaṃ -- </p>
              <p>[21] duve anusayā kulaṃ, puggalaṃ udakūpamaṃ. </p>
              <p>[22] aniccaṃ dukkhaṃ anattā ca, nibbānaṃ niddasavatthu cāti.. </p>
            </h4>
          </h3>
          <h3>
            <h3n> 3. vajjisattakavaggo </h3n>
            <h4>
              <h4n> 1. sārandadasuttaṃ </h4n>
              <p>[03] 21^b^.^eb^ evaṃ ^a^V2.0168^ea^ ^a^P4.0016^ea^ me sutaṃ -- ekaṃ samayaṃ  bhagavā vesāliyaṃ viharati sārandade cetiye. atha kho sambahulā  licchavī yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinne kho te  licchavī ^a^T4.0016^ea^ bhagavā etadavoca -- ``satta vo, licchavī,   aparihāniye {aparihānīye (ka0)}  dhamme desessāmi. taṃ suṇātha, sādhukaṃ manasi karotha;  bhāsissāmī''ti. ``evaṃ, bhante''ti kho te licchavī bhagavato  paccassosuṃ. bhagavā etadavoca --</p>
              <p>[03] ``katame ^a^M2.0408^ea^ ca, licchavī, satta aparihāniyā dhammā?  yāvakīvañca, licchavī, vajjī abhiṇhaṃ sannipātā bhavissanti  sannipātabahulā; vuddhiyeva, licchavī, vajjīnaṃ pāṭikaṅkhā, no  parihāni.</p>
              <p>[03] ``yāvakīvañca, licchavī, vajjī samaggā sannipatissanti,  samaggā vuṭṭhahissanti, samaggā vajjikaraṇīyāni karissanti;  vuddhiyeva, licchavī, vajjīnaṃ pāṭikaṅkhā, no parihāni.</p>
              <p>[03] ``yāvakīvañca, licchavī, vajjī apaññattaṃ na paññāpessanti,  paññattaṃ na samucchindissanti, yathāpaññatte porāṇe vajjidhamme  samādāya vattissanti; vuddhiyeva, licchavī, vajjīnaṃ pāṭikaṅkhā, no  parihāni.</p>
              <p>[03] ``yāvakīvañca, licchavī, vajjī ye te vajjīnaṃ vajjimahallakā  te sakkarissanti garuṃ karissanti mānessanti pūjessanti, tesañca  sotabbaṃ maññissanti; vuddhiyeva, licchavī, vajjīnaṃ pāṭikaṅkhā, no  parihāni.</p>
              <p>[03] ``yāvakīvañca ^a^V2.0169^ea^, licchavī, vajjī yā tā kulitthiyo  kulakumāriyo tā na okassa pasayha vāsessanti; vuddhiyeva,  licchavī, vajjīnaṃ pāṭikaṅkhā, no parihāni.</p>
              <p>[03] ``yāvakīvañca, licchavī, vajjī yāni tāni vajjīnaṃ  vajjicetiyāni abbhantarāni ceva bāhirāni ca tāni sakkarissanti  garuṃ karissanti mānessanti ^a^P4.0017^ea^ pūjessanti, tesañca  dinnapubbaṃ katapubbaṃ dhammikaṃ baliṃ no parihāpessanti; vuddhiyeva,  licchavī, vajjīnaṃ pāṭikaṅkhā, no parihāni.</p>
              <p>[03] ``yāvakīvañca, licchavī, vajjīnaṃ arahantesu dhammikā ^a^T4.0017^ea^  rakkhāvaraṇagutti susaṃvihitā bhavissati -- `kinti anāgatā ca  arahanto vijitaṃ āgaccheyyuṃ, āgatā ca arahanto vijite phāsuṃ  vihareyyu'nti; vuddhiyeva, licchavī, vajjīnaṃ pāṭikaṅkhā, no  parihāni.</p>
              <p>[03] ``yāvakīvañca, licchavī, ime satta aparihāniyā dhammā  vajjīsu ṭhassanti {vattissanti (ka0)}, imesu ca sattasu aparihāniyesu dhammesu vajjī  sandississanti {sandissanti (sī0 pī0 ka0)}; vuddhiyeva, licchavī, vajjīnaṃ pāṭikaṅkhā, no  parihānī''ti. paṭhamaṃ. </p>
            </h4>
            <h4>
              <h4n> 2. vassakārasuttaṃ </h4n>
              <p>[03] 22^b^.^eb^ evaṃ ^a^M2.0409^ea^ me sutaṃ -- ekaṃ samayaṃ bhagavā rājagahe  viharati gijjhakūṭe pabbate. tena kho pana samayena rājā māgadho  ajātasattu vedehiputto vajjī abhiyātukāmo hoti. so evamāha --  ``ahaṃ hime vajjī evaṃmahiddhike evaṃmahānubhāve   ucchecchāmi {ucchejjissāmi (syā0), ucchijjissāmi (ka0)}, vajjī  vināsessāmi, vajjī anayabyasanaṃ āpādessāmī''ti {āpādessāmi vajjīti  (ka0) dī0 ni0 2.131}.</p>
              <p>[03] atha kho rājā māgadho ajātasattu vedehiputto vassakāraṃ  brāhmaṇaṃ māgadhamahāmattaṃ āmantesi -- ``ehi tvaṃ, brāhmaṇa, yena  bhagavā tenupasaṅkama; upasaṅkamitvā mama vacanena bhagavato pāde sirasā  vandāhi, appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha --  `rājā, bhante, māgadho ajātasattu vedehiputto bhagavato pāde sirasā  vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī'ti.  evañca vadehi -- `rājā, bhante, māgadho ajātasattu ^a^V2.0170^ea^ vedehiputto vajjī  abhiyātukāmo. so evamāha -- `ahaṃ hime vajjī evaṃmahiddhike  evaṃmahānubhāve ucchecchāmi, vajjī vināsessāmi, vajjī anayabyasanaṃ  āpādessāmī'ti ^a^P4.0018^ea^. yathā ^a^T4.0018^ea^ te bhagavā byākaroti, taṃ  sādhukaṃ uggahetvā mama āroceyyāsi. na hi tathāgatā vitathaṃ  bhaṇantī''ti.</p>
              <p>[03] ``evaṃ, bho''ti kho vassakāro brāhmaṇo māgadhamahāmatto rañño  māgadhassa ajātasattussa vedehiputtassa paṭissutvā yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho vassakāro brāhmaṇo māgadhamahāmatto bhagavantaṃ etadavoca --  ``rājā, bho gotama, māgadho ajātasattu vedehiputto bhoto gotamassa  pāde sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ  pucchati. rājā {evañca vadeti rājā (sī0 ka0)}, bho gotama,   māgadho ajātasattu vedehiputto vajjī  abhiyātukāmo. so evamāha -- `ahaṃ hime vajjī evaṃmahiddhike  evaṃmahānubhāve ucchecchāmi, vajjī vināsessāmi, vajjī anayabyasanaṃ  āpādessāmī'''ti.</p>
              <p>[03] tena ^a^M2.0410^ea^ kho pana samayena āyasmā ānando bhagavato piṭṭhito  ṭhito hoti bhagavantaṃ bījayamāno {vījamāno (sī0 syā0)}. atha kho bhagavā āyasmantaṃ  ānandaṃ āmantesi -- ``kinti te, ānanda, sutaṃ -- `vajjī  abhiṇhaṃ sannipātā sannipātabahulā'''ti? ``sutaṃ metaṃ, bhante --  `vajjī abhiṇhaṃ sannipātā sannipātabahulā'''ti. ``yāvakīvañca,  ānanda, vajjī abhiṇhaṃ sannipātā bhavissanti sannipātabahulā;  vuddhiyeva, ānanda, vajjīnaṃ pāṭikaṅkhā, no parihāni.</p>
              <p>[03] ``kinti te, ānanda, sutaṃ -- `vajjī samaggā sannipatanti,  samaggā vuṭṭhahanti, samaggā vajjikaraṇīyāni karontī'''ti? ``sutaṃ  metaṃ, bhante -- `vajjī samaggā sannipatanti, samaggā vuṭṭhahanti,  samaggā vajjikaraṇīyāni karontī'''ti ^a^T4.0019^ea^. ``yāvakīvañca, ānanda,  vajjī samaggā sannipatissanti, samaggā vuṭṭhahissanti ^a^P4.0019^ea^,  samaggā vajjikaraṇīyāni karissanti; vuddhiyeva, ānanda,  vajjīnaṃ pāṭikaṅkhā, no parihāni.</p>
              <p>[03] ``kinti te, ānanda, sutaṃ -- `vajjī apaññattaṃ na  paññāpenti, paññattaṃ na samucchindanti ^a^V2.0171^ea^, yathāpaññatte porāṇe vajjidhamme  samādāya vattantī'''ti? ``sutaṃ metaṃ, bhante -- `vajjī apaññattaṃ na  paññāpenti, paññattaṃ na samucchindanti, yathāpaññatte porāṇe vajjidhamme  samādāya vattantī'''ti. ``yāvakīvañca, ānanda, vajjī apaññattaṃ  na paññāpessanti, paññattaṃ na samucchindissanti, yathāpaññatte porāṇe  vajjidhamme samādāya vattissanti; vuddhiyeva, ānanda, vajjīnaṃ  pāṭikaṅkhā, no parihāni.</p>
              <p>[03] ``kinti te, ānanda, sutaṃ -- `vajjī ye te vajjīnaṃ  vajjimahallakā te sakkaronti garuṃ karonti mānenti pūjenti, tesañca  sotabbaṃ maññantī'''ti? ``sutaṃ metaṃ, bhante -- `vajjī ye te  vajjīnaṃ vajjimahallakā te sakkaronti garuṃ karonti mānenti pūjenti,  tesañca sotabbaṃ maññantī'''ti. ``yāvakīvañca, ānanda, vajjī ye  te vajjīnaṃ vajjimahallakā te sakkarissanti garuṃ karissanti  mānessanti pūjessanti, tesañca sotabbaṃ maññissanti; vuddhiyeva,  ānanda, vajjīnaṃ pāṭikaṅkhā, no parihāni.</p>
              <p>[03] ``kinti te, ānanda, sutaṃ -- `vajjī yā tā kulitthiyo  kulakumāriyo tā na okassa pasayha vāsentī'''ti? ``sutaṃ metaṃ,  bhante -- `vajjī yā tā kulitthiyo kulakumāriyo tā na okassa  pasayha vāsentī'''ti. ``yāvakīvañca, ānanda ^a^T4.0020^ea^, vajjī yā tā  kulitthiyo ^a^M2.0411^ea^ kulakumāriyo tā na okassa pasayha vāsessanti;  vuddhiyeva, ānanda, vajjīnaṃ pāṭikaṅkhā, no parihāni.</p>
              <p>[03] ``kinti te, ānanda, sutaṃ -- `vajjī yāni tāni vajjīnaṃ  vajjicetiyāni abbhantarāni ceva bāhirāni ca tāni sakkaronti garuṃ  karonti mānenti pūjenti, tesañca dinnapubbaṃ katapubbaṃ dhammikaṃ baliṃ  no parihāpentī'''ti? ``sutaṃ metaṃ, bhante -- `vajjī yāni tāni  vajjīnaṃ vajjicetiyāni abbhantarāni ceva bāhirāni ca tāni  sakkaronti garuṃ karonti mānenti pūjenti, tesañca dinnapubbaṃ katapubbaṃ  dhammikaṃ baliṃ no parihāpentī'''ti. ``yāvakīvañca, ānanda,  vajjī yāni ^a^P4.0020^ea^ tāni vajjīnaṃ vajjicetiyāni  abbhantarāni ceva bāhirāni ca tāni sakkarissanti garuṃ karissanti  mānessanti pūjessanti, tesañca dinnapubbaṃ katapubbaṃ dhammikaṃ baliṃ no  parihāpessanti; vuddhiyeva, ānanda, vajjīnaṃ pāṭikaṅkhā, no  parihāni.</p>
              <p>[03] ``kinti ^a^V2.0172^ea^ te, ānanda, sutaṃ -- `vajjīnaṃ arahantesu dhammikā  rakkhāvaraṇagutti susaṃvihitā -- kinti anāgatā ca arahanto  vijitaṃ āgaccheyyuṃ, āgatā ca arahanto vijite phāsuṃ  vihareyyu'''nti? ``sutaṃ metaṃ, bhante -- `vajjīnaṃ arahantesu  dhammikā rakkhāvaraṇagutti susaṃvihitā bhavissati -- kinti anāgatā  ca arahanto vijitaṃ āgaccheyyuṃ, āgatā ca arahanto vijite phāsuṃ  vihareyyu'''nti. ``yāvakīvañca, ānanda, vajjīnaṃ arahantesu  dhammikā rakkhāvaraṇagutti susaṃvihitā bhavissati -- `kinti  anāgatā ca arahanto vijitaṃ āgaccheyyuṃ, āgatā ca arahanto  vijite phāsuṃ vihareyyu'nti; vuddhiyeva, ānanda ^a^T4.0021^ea^, vajjīnaṃ pāṭikaṅkhā,  no parihānī''ti.</p>
              <p>[03] atha kho bhagavā vassakāraṃ brāhmaṇaṃ māgadhamahāmattaṃ āmantesi  -- ``ekamidāhaṃ, brāhmaṇa, samayaṃ vesāliyaṃ viharāmi sārandade  cetiye. tatrāhaṃ, brāhmaṇa, vajjīnaṃ ime satta aparihāniye dhamme  desesiṃ. yāvakīvañca, brāhmaṇa, ime satta aparihāniyā dhammā  vajjīsu ṭhassanti, imesu ca sattasu aparihāniyesu dhammesu vajjī  sandississanti; vuddhiyeva, brāhmaṇa, vajjīnaṃ pāṭikaṅkhā, no  parihānī''ti.</p>
              <p>[03] ``ekamekenapi ^a^M2.0412^ea^ {ekamekenapi tena kho (ka0) dī0 ni0 2.135} bho,   gotama, aparihāniyena dhammena  samannāgatānaṃ vajjīnaṃ vuddhiyeva pāṭikaṅkhā, no parihāni; ko pana  vādo sattahi aparihāniyehi dhammehi! akaraṇīyā ca, bho gotama,  vajjī raññā māgadhena ajātasattunā vedehiputtena yadidaṃ yuddhassa,  aññatra upalāpanāya ^a^P4.0021^ea^ {upalāpanā (ka0 sī0 ka0)}, aññatra mithubhedā. handa ca  dāni mayaṃ, bho gotama, gacchāma, bahukiccā mayaṃ bahukaraṇīyā''ti.  ``yassadāni tvaṃ, brāhmaṇa, kālaṃ maññasī''ti. atha kho  vassakāro brāhmaṇo māgadhamahāmatto bhagavato bhāsitaṃ abhinanditvā  anumoditvā uṭṭhāyāsanā pakkāmīti. dutiyaṃ. </p>
            </h4>
            <h4>
              <h4n> 3. paṭhamasattakasuttaṃ </h4n>
              <p>[03] 23^b^.^eb^ evaṃ me sutaṃ -- ekaṃ samayaṃ bhagavā rājagahe  viharati gijjhakūṭe pabbate. tatra kho bhagavā bhikkhū āmantesi --  ``satta vo, bhikkhave, aparihāniye dhamme desessāmi. taṃ suṇātha  ^a^V2.0173^ea^, sādhukaṃ manasi karotha; bhāsissāmī''ti. ``evaṃ,  bhante''ti kho te bhikkhū bhagavato paccassosuṃ. bhagavā etadavoca --</p>
              <p>[03] ``katame ca, bhikkhave, satta aparihāniyā dhammā?  yāvakīvañca, bhikkhave, bhikkhū ^a^T4.0022^ea^ abhiṇhaṃ sannipātā bhavissanti  sannipātabahulā; vuddhiyeva, bhikkhave, bhikkhūnaṃ pāṭikaṅkhā, no  parihāni.</p>
              <p>[03] ``yāvakīvañca, bhikkhave, bhikkhū samaggā sannipatissanti,  samaggā vuṭṭhahissanti, samaggā saṅghakaraṇīyāni karissanti;  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū apaññattaṃ na paññāpessanti,  paññattaṃ na samucchindissanti, yathāpaññattesu sikkhāpadesu samādāya  vattissanti; vuddhiyeva, bhikkhave, bhikkhūnaṃ pāṭikaṅkhā, no  parihāni.</p>
              <p>[03] ``yāvakīvañca, bhikkhave, bhikkhū ye te bhikkhū therā rattaññū  cirapabbajitā saṅghapitaro saṅghapariṇāyakā te sakkarissanti garuṃ  karissanti mānessanti pūjessanti, tesañca sotabbaṃ maññissanti;  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca ^a^M2.0413^ea^, bhikkhave, bhikkhū uppannāya taṇhāya  ponobhavikāya na vasaṃ gacchissanti; vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū āraññakesu senāsanesu  sāpekkhā bhavissanti ^a^P4.0022^ea^; vuddhiyeva, bhikkhave,  bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū paccattaññeva satiṃ  upaṭṭhāpessanti -- `kinti anāgatā ca pesalā sabrahmacārī  āgaccheyyuṃ, āgatā ca pesalā sabrahmacārī phāsuṃ vihareyyu'nti;  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca ^a^V2.0174^ea^, bhikkhave, ime satta aparihāniyā dhammā  bhikkhūsu ṭhassanti, imesu ca sattasu aparihāniyesu dhammesu bhikkhū  sandississanti; vuddhiyeva, bhikkhave, bhikkhūnaṃ ^a^T4.0023^ea^ pāṭikaṅkhā, no  parihānī''ti. tatiyaṃ. </p>
            </h4>
            <h4>
              <h4n> 4. dutiyasattakasuttaṃ </h4n>
              <p>[03] 24^b^.^eb^ {dī0 ni0 2.138} ``satta vo, bhikkhave, aparihāniye dhamme  desessāmi. taṃ suṇātha, sādhukaṃ manasi karotha...pe0... katame ca,  bhikkhave, satta aparihāniyā dhammā?</p>
              <p>[03] yāvakīvañca, bhikkhave, bhikkhū na kammārāmā bhavissanti, na  kammaratā, na kammārāmataṃ anuyuttā; vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na bhassārāmā  bhavissanti...pe0... na niddārāmā bhavissanti... na saṅgaṇikārāmā  bhavissanti... na pāpicchā bhavissanti na pāpikānaṃ icchānaṃ vasaṃ  gatā... na pāpamittā bhavissanti na pāpasahāyā na pāpasampavaṅkā...  na oramattakena visesādhigamena antarāvosānaṃ āpajjissanti;  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, ime satta aparihāniyā dhammā  bhikkhūsu ṭhassanti, imesu ca sattasu aparihāniyesu dhammesu bhikkhū  sandississanti; vuddhiyeva, bhikkhave, bhikkhūnaṃ pāṭikaṅkhā, no  parihānī''ti. catutthaṃ. </p>
            </h4>
            <h4>
              <h4n> 5. tatiyasattakasuttaṃ </h4n>
              <p>[03] 25^b^.^eb^ ``satta ^a^M2.0414^ea^ vo, bhikkhave, aparihāniye dhamme  desessāmi. taṃ suṇātha, sādhukaṃ manasi karotha...pe0... katame  ^a^P4.0023^ea^ ca, bhikkhave, satta aparihāniyā dhammā?  yāvakīvañca, bhikkhave, bhikkhū saddhā bhavissanti; vuddhiyeva,  bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca ^a^V2.0175^ea^, bhikkhave, bhikkhū   hirimanto {hirīmā (sī0), hirimanā (dī0 ni0 2.138)}  bhavissanti...pe0... ottappino {ottāpīno (sī0)} bhavissanti... bahussutā  bhavissanti... āraddhavīriyā bhavissanti... satimanto  bhavissanti... paññavanto bhavissanti; vuddhiyeva, bhikkhave, bhikkhūnaṃ  pāṭikaṅkhā, no parihāni. ``yāvakīvañca, bhikkhave, ime satta  aparihāniyā ^a^T4.0024^ea^ dhammā bhikkhūsu ṭhassanti, imesu ca sattasu  aparihāniyesu dhammesu bhikkhū sandississanti; vuddhiyeva, bhikkhave,  bhikkhūnaṃ pāṭikaṅkhā, no parihānī''ti. pañcamaṃ. </p>
            </h4>
            <h4>
              <h4n> 6. bojjhaṅgasuttaṃ </h4n>
              <p>[03] 26^b^.^eb^ ``satta vo, bhikkhave, aparihāniye dhamme  desessāmi. taṃ suṇātha, sādhukaṃ manasi karotha...pe0... katame ca,  bhikkhave, satta aparihāniyā dhammā? yāvakīvañca, bhikkhave,  bhikkhū satisambojjhaṅgaṃ bhāvessanti; vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū dhammavicayasambojjhaṅgaṃ  bhāvessanti...pe0... vīriyasambojjhaṅgaṃ bhāvessanti...  pītisambojjhaṅgaṃ bhāvessanti... passaddhisambojjhaṅgaṃ bhāvessanti...  samādhisambojjhaṅgaṃ bhāvessanti... upekkhāsambojjhaṅgaṃ bhāvessanti;  vuddhiyeva, bhikkhave, bhikkhūnaṃ pāṭikaṅkhā, no parihāni.  ``yāvakīvañca, bhikkhave, ime satta aparihāniyā dhammā bhikkhūsu  ṭhassanti, imesu ca sattasu aparihāniyesu dhammesu bhikkhū  sandississanti; vuddhiyeva, bhikkhave, bhikkhūnaṃ pāṭikaṅkhā, no  parihānī''ti. chaṭṭhaṃ. </p>
            </h4>
            <h4>
              <h4n> 7. saññāsuttaṃ </h4n>
              <p>[03] 27^b^.^eb^ ``satta ^a^P4.0024^ea^ vo, bhikkhave,  aparihāniye dhamme desessāmi. taṃ suṇātha, sādhukaṃ manasi  karotha...pe0.... katame ca, bhikkhave, satta aparihāniyā ^a^M2.0415^ea^ dhammā?  yāvakīvañca, bhikkhave, bhikkhū aniccasaññaṃ bhāvessanti; vuddhiyeva,  bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca ^a^V2.0176^ea^, bhikkhave, bhikkhū anattasaññaṃ  bhāvessanti...pe0... asubhasaññaṃ bhāvessanti... ādīnavasaññaṃ  bhāvessanti... pahānasaññaṃ bhāvessanti... virāgasaññaṃ bhāvessanti...  nirodhasaññaṃ bhāvessanti ^a^T4.0025^ea^; vuddhiyeva, bhikkhave, bhikkhūnaṃ pāṭikaṅkhā,  no parihāni. ``yāvakīvañca, bhikkhave, ime satta aparihāniyā  dhammā bhikkhūsu ṭhassanti, imesu ca sattasu aparihāniyesu dhammesu,  bhikkhū sandississanti; vuddhiyeva, bhikkhave, bhikkhūnaṃ pāṭikaṅkhā,  no parihānī''ti {dī0 ni0 2.138}. sattamaṃ. </p>
            </h4>
            <h4>
              <h4n> 8. paṭhamaparihānisuttaṃ </h4n>
              <p>[03] 28^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``sattime, bhikkhave, dhammā sekhassa  bhikkhuno parihānāya saṃvattanti. katame satta? kammārāmatā,  bhassārāmatā, niddārāmatā, saṅgaṇikārāmatā, indriyesu aguttadvāratā,  bhojane amattaññutā, santi kho pana saṅghe saṅghakaraṇīyāni; tatra  sekho bhikkhu {tatra bhikkhu (sī0 syā0)} iti paṭisañcikkhati   -- `santi kho pana saṅghe  therā {kho saṃghattherā (ka0)} rattaññū cirapabbajitā bhāravāhino,   te {na te (ka0)} tena paññāyissantī'ti  attanā tesu yogaṃ {attanā voyogaṃ (sī0 syā0)} āpajjati. ime kho, bhikkhave, satta dhammā  sekhassa bhikkhuno parihānāya saṃvattanti.</p>
              <p>[03] ``sattime, bhikkhave, dhammā sekhassa bhikkhuno aparihānāya  saṃvattanti. katame satta? na ^a^P4.0025^ea^ kammārāmatā, na  bhassārāmatā, na niddārāmatā, na saṅgaṇikārāmatā, indriyesu  guttadvāratā, bhojane mattaññutā, santi kho pana saṅghe  saṅghakaraṇīyāni; tatra sekho bhikkhu iti paṭisañcikkhati --  `santi kho pana saṅghe therā rattaññū cirapabbajitā bhāravāhino, te  tena paññāyissantī'ti attanā na tesu yogaṃ āpajjati. ime kho,  bhikkhave, satta dhammā sekhassa bhikkhuno aparihānāya saṃvattantī''ti.  aṭṭhamaṃ. </p>
            </h4>
            <h4>
              <h4n> 9. dutiyaparihānisuttaṃ </h4n>
              <p>[03] 29^b^.^eb^ ``sattime ^a^M2.0416^ea^, bhikkhave, dhammā upāsakassa  parihānāya saṃvattanti ^a^T4.0026^ea^. katame satta? bhikkhudassanaṃ hāpeti,  saddhammassavanaṃ pamajjati, adhisīle na sikkhati, appasādabahulo  hoti ^a^V2.0177^ea^, bhikkhūsu theresu ceva navesu ca majjhimesu ca upārambhacitto  dhammaṃ suṇāti randhagavesī, ito bahiddhā dakkhiṇeyyaṃ gavesati, tattha  ca pubbakāraṃ karoti. ime kho, bhikkhave, satta dhammā upāsakassa  parihānāya saṃvattanti.</p>
              <p>[03] ``sattime, bhikkhave, dhammā upāsakassa aparihānāya  saṃvattanti. katame satta? bhikkhudassanaṃ na hāpeti, saddhammassavanaṃ  nappamajjati, adhisīle sikkhati, pasādabahulo hoti, bhikkhūsu  theresu ceva navesu ca majjhimesu ca anupārambhacitto dhammaṃ suṇāti na  randhagavesī, na ito bahiddhā dakkhiṇeyyaṃ gavesati, idha ca pubbakāraṃ  karoti. ime kho, bhikkhave, satta dhammā upāsakassa aparihānāya  saṃvattantī''ti. idamavoca bhagavā. idaṃ vatvāna sugato athāparaṃ  etadavoca satthā -- </p>
              <p>[21] ``dassanaṃ ^a^P4.0026^ea^ bhāvitattānaṃ, yo hāpeti  upāsako. </p>
              <p>[22] savanañca ariyadhammānaṃ, adhisīle na sikkhati.. </p>
              <p>[21] ``appasādo ca bhikkhūsu, bhiyyo bhiyyo pavaḍḍhati. </p>
              <p>[22] upārambhakacitto ca, saddhammaṃ sotumicchati.. </p>
              <p>[21] ``ito ca bahiddhā aññaṃ, dakkhiṇeyyaṃ gavesati. </p>
              <p>[22] tattheva ca pubbakāraṃ, yo karoti upāsako.. </p>
              <p>[21] ``ete kho parihāniye, satta dhamme sudesite. </p>
              <p>[22] upāsako sevamāno, saddhammā parihāyati.. </p>
              <p>[21] ``dassanaṃ bhāvitattānaṃ, yo na hāpeti upāsako. </p>
              <p>[22] savanañca ariyadhammānaṃ, adhisīle ca sikkhati.. </p>
              <p>[21] ``pasādo cassa bhikkhūsu, bhiyyo bhiyyo pavaḍḍhati. </p>
              <p>[22] anupārambhacitto ca, saddhammaṃ sotumicchati.. </p>
              <p>[21] ``na ^a^V2.0178^ea^ ito bahiddhā aññaṃ, dakkhiṇeyyaṃ gavesati. </p>
              <p>[22] idheva ca pubbakāraṃ, yo karoti upāsako.. </p>
              <p>[21] ``ete ^a^M2.0417^ea^ kho aparihāniye, satta dhamme sudesite. </p>
              <p>[22] upāsako sevamāno, saddhammā na parihāyatī''ti..  navamaṃ. </p>
            </h4>
            <h4>
              <h4n> 10. vipattisuttaṃ </h4n>
              <p>[03] 30^b^.^eb^ sattimā, bhikkhave, upāsakassa  vipattiyo...pe0... sattimā, bhikkhave, upāsakassa sampadā...pe0....  dasamaṃ. </p>
            </h4>
            <h4>
              <h4n> 11. parābhavasuttaṃ </h4n>
              <p>[03] 31^b^.^eb^ ``sattime, bhikkhave, upāsakassa  parābhavā...pe0... sattime, bhikkhave, upāsakassa sambhavā. katame  satta? bhikkhudassanaṃ na hāpeti, saddhammassavanaṃ nappamajjati,  adhisīle sikkhati, pasādabahulo hoti, bhikkhūsu theresu ceva navesu  ca majjhimesu ca anupārambhacitto dhammaṃ suṇāti na randhagavesī, na  ito bahiddhā dakkhiṇeyyaṃ gavesati, idha ca pubbakāraṃ karoti. ime  kho, bhikkhave, satta upāsakassa sambhavāti. </p>
              <p>[21] ``dassanaṃ ^a^P4.0027^ea^ bhāvitattānaṃ, yo hāpeti  upāsako. </p>
              <p>[22] savanañca ariyadhammānaṃ, adhisīle na sikkhati.. </p>
              <p>[21] ``appasādo ca bhikkhūsu, bhiyyo bhiyyo pavaḍḍhati. </p>
              <p>[22] upārambhakacitto ca, saddhammaṃ sotumicchati.. </p>
              <p>[21] ``ito ca bahiddhā aññaṃ, dakkhiṇeyyaṃ gavesati. </p>
              <p>[22] tattheva ca pubbakāraṃ, yo karoti upāsako.. </p>
              <p>[21] ``ete ^a^V2.0179^ea^ kho parihāniye, satta dhamme sudesite. </p>
              <p>[22] upāsako sevamāno, saddhammā parihāyati.. </p>
              <p>[21] ``dassanaṃ ^a^T4.0027^ea^ bhāvitattānaṃ, yo na hāpeti upāsako. </p>
              <p>[22] savanañca ariyadhammānaṃ, adhisīle ca sikkhati.. </p>
              <p>[21] ``pasādo cassa bhikkhūsu, bhiyyo bhiyyo pavaḍḍhati. </p>
              <p>[22] anupārambhacitto ca, saddhammaṃ sotumicchati.. </p>
              <p>[21] ``na ^a^M2.0418^ea^ ito bahiddhā aññaṃ, dakkhiṇeyyaṃ gavesati. </p>
              <p>[22] idheva ca pubbakāraṃ, yo karoti upāsako.. </p>
              <p>[21] ``ete kho aparihāniye, satta dhamme sudesite. </p>
              <p>[22] upāsako sevamāno, saddhammā na parihāyatī''ti..  ekādasamaṃ. </p>
              <p>[06] vajjisattakavaggo {vajjivaggo (syā0)} tatiyo. </p>
              <p>[01] tassuddānaṃ -- </p>
              <p>[21] sāranda ^a^T4.0028^ea^ -vassakāro ca, tisattakāni bhikkhukā. </p>
              <p>[22] bodhisaññā dve ca hāni, vipatti ca parābhavoti.. </p>
            </h4>
          </h3>
          <h3>
            <h3n> 4. devatāvaggo </h3n>
            <h4>
              <h4n> 1. appamādagāravasuttaṃ </h4n>
              <p>[03] 32^b^.^eb^ atha ^a^V2.0180^ea^ kho aññatarā devatā abhikkantāya rattiyā  abhikkantavaṇṇā kevalakappaṃ jetavanaṃ obhāsetvā yena bhagavā ^a^P4.0028^ea^  tenupasaṅkami ^a^T4.0029^ea^; upasaṅkamitvā bhagavantaṃ abhivādetvā ekamantaṃ  aṭṭhāsi. ekamantaṃ ṭhitā kho sā devatā bhagavantaṃ etadavoca --</p>
              <p>[03] ``sattime, bhante, dhammā bhikkhuno aparihānāya saṃvattanti.  katame satta? satthugāravatā, dhammagāravatā, saṅghagāravatā,  sikkhāgāravatā, samādhigāravatā, appamādagāravatā,  paṭisanthāragāravatā. ime kho, bhante, satta dhammā bhikkhuno  aparihānāya saṃvattantī''ti. idamavoca sā devatā. samanuñño  satthā ahosi. atha kho sā devatā ``samanuñño me satthā''ti  bhagavantaṃ abhivādetvā padakkhiṇaṃ katvā tatthevantaradhāyi.</p>
              <p>[03] atha kho bhagavā tassā rattiyā accayena bhikkhū āmantesi --  ``imaṃ, bhikkhave, rattiṃ aññatarā devatā abhikkantāya rattiyā  abhikkantavaṇṇā kevalakappaṃ jetavanaṃ obhāsetvā yenāhaṃ tenupasaṅkami;  upasaṅkamitvā ^a^M2.0419^ea^ maṃ abhivādetvā ekamantaṃ aṭṭhāsi. ekamantaṃ ṭhitā  kho, bhikkhave, sā devatā maṃ etadavoca -- `sattime, bhante, dhammā  bhikkhuno aparihānāya saṃvattanti. katame satta? satthugāravatā,  dhammagāravatā, saṅghagāravatā, sikkhāgāravatā, samādhigāravatā,  appamādagāravatā, paṭisanthāragāravatā -- ime kho, bhante, satta dhammā  bhikkhuno aparihānāya saṃvattantī'ti. idamavoca, bhikkhave, sā  devatā. idaṃ vatvā maṃ abhivādetvā padakkhiṇaṃ katvā  tatthevantaradhāyī''ti. </p>
              <p>[21] ``satthugaru dhammagaru, saṅghe ca tibbagāravo. </p>
              <p>[22] samādhigaru ātāpī {samādhigāravatāpi ca (ka0)}, sikkhāya tibbagāravo.. </p>
              <p>[21] ``appamādagaru ^a^T4.0030^ea^ ^a^V2.0181^ea^ bhikkhu, paṭisanthāragāravo. </p>
              <p>[22] abhabbo parihānāya, nibbānasseva santike''ti..  paṭhamaṃ. </p>
            </h4>
            <h4>
              <h4n> 2. hirīgāravasuttaṃ </h4n>
              <p>[03] 33^b^.^eb^ ``imaṃ, bhikkhave, rattiṃ aññatarā devatā  abhikkantāya rattiyā abhikkantavaṇṇā kevalakappaṃ jetavanaṃ obhāsetvā  yenāhaṃ ^a^P4.0029^ea^ tenupasaṅkami; upasaṅkamitvā maṃ abhivādetvā  ekamantaṃ aṭṭhāsi. ekamantaṃ ṭhitā kho, bhikkhave, sā devatā maṃ  etadavoca -- `sattime, bhante, dhammā bhikkhuno aparihānāya  saṃvattanti. katame satta? satthugāravatā, dhammagāravatā,  saṅghagāravatā, sikkhāgāravatā, samādhigāravatā, hirigāravatā,  ottappagāravatā. ime kho, bhante, satta dhammā bhikkhuno  aparihānāya saṃvattantī'ti. idamavoca, bhikkhave, sā devatā. idaṃ  vatvā maṃ abhivādetvā padakkhiṇaṃ katvā tatthevantaradhāyī''ti. </p>
              <p>[21] ``satthugaru dhammagaru, saṅghe ca tibbagāravo. </p>
              <p>[22] samādhigaru ātāpī, sikkhāya tibbagāravo.. </p>
              <p>[21] ``hiri ottappasampanno, sappatisso sagāravo. </p>
              <p>[22] abhabbo parihānāya, nibbānasseva santike''ti..  dutiyaṃ. </p>
            </h4>
            <h4>
              <h4n> 3. paṭhamasovacassatāsuttaṃ </h4n>
              <p>[03] 34^b^.^eb^ ``imaṃ ^a^M2.0420^ea^, bhikkhave, rattiṃ aññatarā  devatā...pe0... maṃ etadavoca -- `sattime, bhante, dhammā bhikkhuno  aparihānāya saṃvattanti. katame satta? satthugāravatā, dhammagāravatā,  saṅghagāravatā, sikkhāgāravatā, samādhigāravatā, sovacassatā,  kalyāṇamittatā. ime kho, bhante, satta dhammā bhikkhuno  aparihānāya saṃvattantī'ti. idamavoca, bhikkhave ^a^T4.0031^ea^, sā devatā. idaṃ  vatvā maṃ abhivādetvā padakkhiṇaṃ katvā tatthevantaradhāyī''ti. </p>
              <p>[21] ``satthugaru ^a^V2.0182^ea^ dhammagaru, saṅghe ca tibbagāravo. </p>
              <p>[22] samādhigaru ātāpī, sikkhāya tibbagāravo.. </p>
              <p>[21] ``kalyāṇamitto suvaco, sappatisso sagāravo. </p>
              <p>[22] abhabbo parihānāya, nibbānasseva santike''ti..  tatiyaṃ. </p>
            </h4>
            <h4>
              <h4n> 4. dutiyasovacassatāsuttaṃ </h4n>
              <p>[03] 35^b^.^eb^ ``imaṃ ^a^P4.0030^ea^, bhikkhave, rattiṃ  aññatarā devatā abhikkantāya rattiyā abhikkantavaṇṇā...pe0...  `sattime, bhante, dhammā bhikkhuno aparihānāya saṃvattanti. katame  satta? satthugāravatā, dhammagāravatā, saṅghagāravatā, sikkhāgāravatā,  samādhigāravatā, sovacassatā, kalyāṇamittatā. ime kho, bhante,  satta dhammā bhikkhuno aparihānāya saṃvattantī'ti. idamavoca,  bhikkhave, sā devatā. idaṃ vatvā maṃ abhivādetvā padakkhiṇaṃ katvā  tatthevantaradhāyī''ti.</p>
              <p>[03] evaṃ vutte āyasmā sāriputto bhagavantaṃ etadavoca -- ``imassa  kho ahaṃ, bhante, bhagavatā saṃkhittena bhāsitassa evaṃ vitthārena atthaṃ  ājānāmi. idha, bhante, bhikkhu attanā ca satthugāravo hoti,  satthugāravatāya ca vaṇṇavādī. ye caññe bhikkhū na satthugāravā te  ca satthugāravatāya samādapeti. ye caññe bhikkhū satthugāravā tesañca  vaṇṇaṃ bhaṇati bhūtaṃ tacchaṃ kālena. attanā ca dhammagāravo  hoti...pe0... saṅghagāravo hoti... sikkhāgāravo hoti...  samādhigāravo hoti... suvaco hoti... kalyāṇamitto hoti,  kalyāṇamittatāya ca ^a^T4.0032^ea^ vaṇṇavādī. ye caññe bhikkhū na kalyāṇamittā  te ca kalyāṇamittatāya samādapeti ^a^M2.0421^ea^. ye caññe bhikkhū kalyāṇamittā  tesañca vaṇṇaṃ bhaṇati bhūtaṃ tacchaṃ kālenāti. imassa kho ahaṃ,  bhante, bhagavatā saṃkhittena bhāsitassa evaṃ vitthārena atthaṃ  ājānāmī''ti.</p>
              <p>[03] ``sādhu sādhu, sāriputta! sādhu kho tvaṃ, sāriputta, imassa  mayā saṃkhittena bhāsitassa evaṃ vitthārena atthaṃ ājānāsi. idha,  sāriputta, bhikkhu attanā ca satthugāravo hoti, satthugāravatāya ca  vaṇṇavādī. ye caññe bhikkhū na satthugāravā te ca satthugāravatāya  samādapeti ^a^V2.0183^ea^ ^a^P4.0031^ea^. ye caññe bhikkhū satthugāravā tesañca  vaṇṇaṃ bhaṇati bhūtaṃ tacchaṃ kālena. attanā ca dhammagāravo  hoti...pe0... saṅghagāravo hoti... sikkhāgāravo hoti...  samādhigāravo hoti... suvaco hoti... kalyāṇamitto hoti,  kalyāṇamittatāya ca vaṇṇavādī. ye caññe bhikkhū na kalyāṇamittā  te ca kalyāṇamittatāya samādapeti. ye caññe bhikkhū kalyāṇamittā  tesañca vaṇṇaṃ bhaṇati bhūtaṃ tacchaṃ kālenāti. imassa kho, sāriputta,  mayā saṃkhittena bhāsitassa evaṃ vitthārena attho daṭṭhabbo''ti.  catutthaṃ. </p>
            </h4>
            <h4>
              <h4n> 5. paṭhamamittasuttaṃ </h4n>
              <p>[03] 36^b^.^eb^ ``sattahi, bhikkhave, aṅgehi samannāgato  mitto sevitabbo. katamehi sattahi? duddadaṃ dadāti, dukkaraṃ karoti,  dukkhamaṃ khamati, guyhamassa {guyhassa (ka0)} āvi karoti,   guyhamassa {guyhaṃ assa (sī0), guyhassa (ka0)}   pariguhati {parigūhati (sī0 syā0), pariguyhati (ka0)},  āpadāsu na jahati, khīṇena {khīṇe (ka0)} nātimaññati. imehi kho, bhikkhave,  sattahi aṅgehi samannāgato mitto sevitabbo''ti ^a^T4.0033^ea^. </p>
              <p>[21] ``duddadaṃ dadāti mitto, dukkarañcāpi kubbati. </p>
              <p>[22] athopissa duruttāni, khamati dukkhamāni ca {dukkhamānipi (sī0  syā0)}.. </p>
              <p>[21] ``guyhañca tassa {guyhamassa ca (syā0)} akkhāti, guyhassa parigūhati. </p>
              <p>[22] āpadāsu na jahāti, khīṇena nātimaññati.. </p>
              <p>[21] ``yamhi etāni ṭhānāni, saṃvijjantīdha {saṃvijjanti ca (ka0)} puggale. </p>
              <p>[22] so mitto mittakāmena, bhajitabbo tathāvidho''ti..  pañcamaṃ. </p>
            </h4>
            <h4>
              <h4n> 6. dutiyamittasuttaṃ </h4n>
              <p>[03] 37^b^.^eb^ ``sattahi ^a^M2.0422^ea^ ^a^P4.0032^ea^, bhikkhave,  dhammehi samannāgato bhikkhu mitto sevitabbo bhajitabbo  payirupāsitabbo api panujjamānenapi {paṇujjamānenapi (sī0)}. katamehi sattahi? piyo ca  hoti manāpo ca garu ca bhāvanīyo ca vattā ca vacanakkhamo ca  gambhīrañca kathaṃ kattā hoti, no ca aṭṭhāne niyojeti ^a^V2.0184^ea^. imehi kho,  bhikkhave, sattahi dhammehi samannāgato bhikkhu mitto sevitabbo  bhajitabbo payirupāsitabbo api panujjamānenapī''ti. </p>
              <p>[21] ``piyo garu bhāvanīyo, vattā ca vacanakkhamo. </p>
              <p>[22] gambhīrañca kathaṃ kattā, no caṭṭhāne niyojako {niyojaye (sī0 syā0)}.. </p>
              <p>[21] ``yamhi etāni ṭhānāni, saṃvijjantīdha puggale. </p>
              <p>[27] so mitto mittakāmena, atthakāmānukampato. </p>
              <p>[22] api nāsiyamānena, bhajitabbo tathāvidho''ti.. chaṭṭhaṃ. </p>
            </h4>
            <h4>
              <h4n> 7. paṭhamapaṭisambhidāsuttaṃ </h4n>
              <p>[03] 38^b^.^eb^ ``sattahi, bhikkhave, dhammehi samannāgato  bhikkhu nacirasseva catasso ^a^T4.0034^ea^ paṭisambhidā sayaṃ abhiññā sacchikatvā  upasampajja vihareyya. katamehi sattahi? idha, bhikkhave, bhikkhu  `idaṃ me cetaso līnatta'nti yathābhūtaṃ pajānāti; ajjhattaṃ saṃkhittaṃ vā  cittaṃ `ajjhattaṃ me saṃkhittaṃ citta'nti yathābhūtaṃ pajānāti; bahiddhā  vikkhittaṃ vā cittaṃ `bahiddhā me vikkhittaṃ citta'nti yathābhūtaṃ  pajānāti; tassa viditā vedanā uppajjanti, viditā upaṭṭhahanti,  viditā abbhatthaṃ gacchanti; viditā saññā uppajjanti, viditā  upaṭṭhahanti, viditā ^a^P4.0033^ea^ abbhatthaṃ gacchanti; viditā  vitakkā uppajjanti, viditā upaṭṭhahanti, viditā abbhatthaṃ gacchanti;  sappāyāsappāyesu kho panassa dhammesu hīnappaṇītesu  kaṇhasukkasappatibhāgesu nimittaṃ suggahitaṃ hoti sumanasikataṃ  sūpadhāritaṃ suppaṭividdhaṃ paññāya. imehi kho, bhikkhave, sattahi  dhammehi samannāgato bhikkhu nacirasseva catasso paṭisambhidā sayaṃ  abhiññā sacchikatvā upasampajja vihareyyā''ti. sattamaṃ. </p>
            </h4>
            <h4>
              <h4n> 8. dutiyapaṭisambhidāsuttaṃ </h4n>
              <p>[03] 39^b^.^eb^ ``sattahi ^a^M2.0423^ea^, bhikkhave, dhammehi samannāgato  sāriputto catasso paṭisambhidā sayaṃ abhiññā sacchikatvā upasampajja  viharati. katamehi sattahi? idha, bhikkhave, sāriputto `idaṃ  ^a^V2.0185^ea^ me cetaso līnatta'nti yathābhūtaṃ pajānāti; ajjhattaṃ saṃkhittaṃ vā cittaṃ  `ajjhattaṃ me saṃkhittaṃ citta'nti yathābhūtaṃ pajānāti; bahiddhā  vikkhittaṃ vā cittaṃ `bahiddhā me vikkhittaṃ citta'nti yathābhūtaṃ  pajānāti; tassa viditā vedanā uppajjanti, viditā upaṭṭhahanti,  viditā abbhatthaṃ gacchanti; viditā ^a^T4.0035^ea^ saññā...pe0... vitakkā  uppajjanti, viditā upaṭṭhahanti, viditā abbhatthaṃ gacchanti;  sappāyāsappāyesu kho panassa dhammesu hīnappaṇītesu  kaṇhasukkasappatibhāgesu nimittaṃ suggahitaṃ sumanasikataṃ sūpadhāritaṃ  suppaṭividdhaṃ paññāya. imehi kho, bhikkhave, sattahi dhammehi  samannāgato sāriputto catasso paṭisambhidā sayaṃ abhiññā  sacchikatvā upasampajja viharatī''ti. aṭṭhamaṃ. </p>
            </h4>
            <h4>
              <h4n> 9. paṭhamavasasuttaṃ </h4n>
              <p>[03] 40^b^.^eb^ ``sattahi ^a^P4.0034^ea^, bhikkhave,  dhammehi samannāgato bhikkhu cittaṃ vase {vasaṃ (ka0)} vatteti, no ca bhikkhu  cittassa vasena vattati. katamehi sattahi? idha, bhikkhave, bhikkhu  samādhikusalo hoti, samādhissa samāpattikusalo hoti, samādhissa  ṭhitikusalo hoti, samādhissa vuṭṭhānakusalo hoti, samādhissa  kalyāṇakusalo hoti, samādhissa gocarakusalo hoti, samādhissa  abhinīhārakusalo hoti. imehi kho, bhikkhave, sattahi dhammehi  samannāgato bhikkhu cittaṃ vase vatteti, no ca bhikkhu cittassa vasena  vattatī''ti. navamaṃ. </p>
            </h4>
            <h4>
              <h4n> 10. dutiyavasasuttaṃ </h4n>
              <p>[03] 41^b^.^eb^ ``sattahi, bhikkhave, dhammehi samannāgato  sāriputto cittaṃ vase vatteti, no ca sāriputto cittassa vasena  vattati. katamehi sattahi? idha, bhikkhave, sāriputto  samādhikusalo hoti, samādhissa samāpattikusalo, samādhissa  ṭhitikusalo, samādhissa vuṭṭhānakusalo, samādhissa kalyāṇakusalo,  samādhissa gocarakusalo, samādhissa ^a^M2.0424^ea^ abhinīhārakusalo hoti.  imehi kho, bhikkhave ^a^T4.0036^ea^, sattahi dhammehi samannāgato sāriputto cittaṃ  vase vatteti, no ca sāriputto cittassa vasena vattatī''ti. dasamaṃ. </p>
            </h4>
            <h4>
              <h4n> 11. paṭhamaniddasasuttaṃ </h4n>
              <p>[03] 42^b^.^eb^ atha ^a^V2.0186^ea^ kho āyasmā sāriputto pubbaṇhasamayaṃ  nivāsetvā pattacīvaramādāya sāvatthiṃ piṇḍāya pāvisi. atha kho  āyasmato sāriputtassa ^a^P4.0035^ea^ etadahosi -- ``atippago  kho tāva sāvatthiyaṃ piṇḍāya carituṃ. yaṃnūnāhaṃ yena aññatitthiyānaṃ  paribbājakānaṃ ārāmo tenupasaṅkameyya''nti. atha kho āyasmā  sāriputto yena aññatitthiyānaṃ paribbājakānaṃ ārāmo tenupasaṅkami;  upasaṅkamitvā tehi aññatitthiyehi paribbājakehi saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi. tena  kho pana samayena tesaṃ aññatitthiyānaṃ paribbājakānaṃ sannisinnānaṃ  sannipatitānaṃ ayamantarākathā udapādi -- ``yo hi koci, āvuso,  dvādasavassāni paripuṇṇaṃ parisuddhaṃ brahmacariyaṃ carati, `niddaso  bhikkhū'ti alaṃ vacanāyā''ti.</p>
              <p>[03] atha kho āyasmā sāriputto tesaṃ aññatitthiyānaṃ  paribbājakānaṃ bhāsitaṃ neva abhinandi nappaṭikkosi.  anabhinanditvā appaṭikkositvā uṭṭhāyāsanā pakkāmi -- ``bhagavato  santike etassa bhāsitassa atthaṃ ājānissāmī''ti. atha kho  āyasmā sāriputto sāvatthiyaṃ piṇḍāya caritvā pacchābhattaṃ  piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  sāriputto bhagavantaṃ etadavoca --</p>
              <p>[03] ``idhāhaṃ, bhante, pubbaṇhasamayaṃ ^a^T4.0037^ea^ nivāsetvā pattacīvaramādāya  sāvatthiṃ piṇḍāya pāvisiṃ. tassa mayhaṃ, bhante, etadahosi --  `atippago kho tāva sāvatthiyaṃ piṇḍāya carituṃ. yaṃnūnāhaṃ yena  aññatitthiyānaṃ paribbājakānaṃ ārāmo tenupasaṅkameyya'nti. atha  khvāhaṃ, bhante, yena aññatitthiyānaṃ paribbājakānaṃ ārāmo  tenupasaṅkamiṃ; upasaṅkamitvā tehi aññatitthiyehi paribbājakehi saddhiṃ  sammodiṃ. sammodanīyaṃ kathaṃ sāraṇīyaṃ vītisāretvā ekamantaṃ  nisīdiṃ. tena kho pana, bhante, samayena tesaṃ aññatitthiyānaṃ  paribbājakānaṃ sannisinnānaṃ sannipatitānaṃ ^a^P4.0036^ea^  ayamantarākathā udapādi ^a^M2.0425^ea^ -- `yo hi koci, āvuso, dvādasavassāni  paripuṇṇaṃ parisuddhaṃ brahmacariyaṃ carati, niddaso bhikkhūti alaṃ  vacanāyā'ti. atha khvāhaṃ, bhante, tesaṃ aññatitthiyānaṃ  paribbājakānaṃ bhāsitaṃ neva abhinandiṃ nappaṭikkosiṃ.  anabhinanditvā ^a^V2.0187^ea^ appaṭikkositvā uṭṭhāyāsanā pakkamiṃ {pakkāmiṃ (sī0  syā0)} -- `bhagavato  santike etassa atthaṃ ājānissāmī'ti. sakkā nu kho, bhante,  imasmiṃ dhammavinaye kevalaṃ vassagaṇanamattena niddaso bhikkhu  paññāpetu''nti?</p>
              <p>[03] ``na kho, sāriputta, sakkā imasmiṃ dhammavinaye kevalaṃ  vassagaṇanamattena niddaso bhikkhu paññāpetuṃ. satta kho imāni,  sāriputta, niddasavatthūni mayā sayaṃ abhiññā sacchikatvā paveditāni.</p>
              <p>[03] {a0 ni0  7.20; dī0 ni0 3.331} ``katamāni satta? idha, sāriputta, bhikkhu sikkhāsamādāne  tibbacchando hoti āyatiñca sikkhāsamādāne avigatapemo,  dhammanisantiyā tibbacchando hoti āyatiñca dhammanisantiyā ^a^T4.0038^ea^  avigatapemo, icchāvinaye tibbacchando hoti āyatiñca icchāvinaye  avigatapemo, paṭisallāne tibbacchando hoti āyatiñca paṭisallāne  avigatapemo, vīriyārambhe tibbacchando hoti āyatiñca vīriyārambhe  avigatapemo, satinepakke tibbacchando hoti āyatiñca satinepakke  avigatapemo, diṭṭhipaṭivedhe tibbacchando hoti āyatiñca diṭṭhipaṭivedhe  avigatapemo. imāni kho, sāriputta, satta niddasavatthūni mayā sayaṃ  abhiññā sacchikatvā paveditāni. imehi kho, sāriputta, sattahi  niddasavatthūhi samannāgato bhikkhu dvādasa cepi vassāni paripuṇṇaṃ  parisuddhaṃ brahmacariyaṃ carati, `niddaso bhikkhū'ti alaṃ vacanāya;  catubbīsati cepi vassāni paripuṇṇaṃ parisuddhaṃ brahmacariyaṃ carati,  `niddaso bhikkhū'ti alaṃ ^a^P4.0037^ea^ vacanāya; chattiṃsati  cepi vassāni paripuṇṇaṃ parisuddhaṃ brahmacariyaṃ carati, `niddaso  bhikkhū'ti alaṃ vacanāya, aṭṭhacattārīsaṃ cepi vassāni paripuṇṇaṃ  parisuddhaṃ brahmacariyaṃ carati, `niddaso bhikkhū'ti alaṃ vacanāyā''ti.  ekādasamaṃ. </p>
            </h4>
            <h4>
              <h4n> 12. dutiyaniddasasuttaṃ </h4n>
              <p>[03] 43^b^.^eb^ evaṃ me sutaṃ -- ekaṃ samayaṃ bhagavā kosambiyaṃ  viharati ghositārāme. atha kho āyasmā ānando pubbaṇhasamayaṃ  nivāsetvā pattacīvaramādāya ^a^M2.0426^ea^ kosambiṃ piṇḍāya pāvisi. atha kho  āyasmato ānandassa etadahosi -- ``atippago kho tāva  kosambiyaṃ piṇḍāya carituṃ. yaṃnūnāhaṃ yena aññatitthiyānaṃ  paribbājakānaṃ ārāmo tenupasaṅkameyya''nti. atha ^a^V2.0188^ea^ kho āyasmā  ānando yena aññatitthiyānaṃ paribbājakānaṃ ārāmo tenupasaṅkami ^a^T4.0039^ea^;  upasaṅkamitvā tehi aññatitthiyehi paribbājakehi saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ nisīdi.</p>
              <p>[03] tena kho pana samayena tesaṃ aññatitthiyānaṃ paribbājakānaṃ  sannisinnānaṃ sannipatitānaṃ ayamantarākathā udapādi -- ``yo hi  koci, āvuso, dvādasa vassāni paripuṇṇaṃ parisuddhaṃ brahmacariyaṃ  carati, `niddaso bhikkhū'ti alaṃ vacanāyā''ti.</p>
              <p>[03] atha kho āyasmā ānando tesaṃ aññatitthiyānaṃ  paribbājakānaṃ bhāsitaṃ neva abhinandi nappaṭikkosi.  anabhinanditvā appaṭikkositvā uṭṭhāyāsanā pakkāmi -- ``bhagavato  santike etassa bhāsitassa atthaṃ ājānissāmī''ti. atha kho  āyasmā ānando kosambiyaṃ piṇḍāya caritvā pacchābhattaṃ  piṇḍapātapaṭikkanto yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  ānando bhagavantaṃ ^a^P4.0038^ea^ etadavoca --</p>
              <p>[03] ``idhāhaṃ, bhante, pubbaṇhasamayaṃ nivāsetvā pattacīvaramādāya  kosambiṃ piṇḍāya pāvisiṃ. tassa mayhaṃ, bhante, etadahosi --  `atippago kho tāva kosambiyaṃ piṇḍāya carituṃ. yaṃnūnāhaṃ yena  aññatitthiyānaṃ paribbājakānaṃ ārāmo tenupasaṅkameyya'nti...pe0...  tehi saddhiṃ sammodiṃ. sammodanīyaṃ kathaṃ sāraṇīyaṃ vītisāretvā  ekamantaṃ nisīdiṃ.</p>
              <p>[03] ``tena kho pana, bhante, samayena tesaṃ aññatitthiyānaṃ  paribbājakānaṃ ^a^T4.0040^ea^ sannisinnānaṃ sannipatitānaṃ ayamantarākathā udapādi --  `yo hi koci, āvuso, dvādasavassāni paripuṇṇaṃ parisuddhaṃ  brahmacariyaṃ carati, niddaso bhikkhūti alaṃ vacanāyā'ti. atha  khvāhaṃ, bhante, tesaṃ aññatitthiyānaṃ paribbājakānaṃ bhāsitaṃ neva  abhinandiṃ nappaṭikkosiṃ. anabhinanditvā, appaṭikkositvā  uṭṭhāyāsanā pakkamiṃ -- `bhagavato santike etassa bhāsitassa  ^a^M2.0427^ea^ atthaṃ ājānissāmī'ti. sakkā nu kho, bhante,  imasmiṃ dhammavinaye kevalaṃ vassagaṇanamattena niddaso bhikkhu  paññāpetu''nti?</p>
              <p>[03] ``na ^a^V2.0189^ea^ kho, ānanda, sakkā imasmiṃ dhammavinaye kevalaṃ  vassagaṇanamattena niddaso bhikkhu paññāpetuṃ. satta kho imāni,  ānanda, niddasavatthūni mayā sayaṃ abhiññā sacchikatvā paveditāni.</p>
              <p>[03] ``katamāni satta? idhānanda, bhikkhu, saddho hoti, hirīmā  hoti, ottappī hoti, bahussuto hoti, āraddhavīriyo hoti, satimā  hoti, paññavā hoti. imāni kho, ānanda, satta niddasavatthūni  mayā sayaṃ abhiññā sacchikatvā paveditāni. imehi ^a^P4.0039^ea^  kho, ānanda, sattahi niddasavatthūhi samannāgato bhikkhu  dvādasa cepi vassāni paripuṇṇaṃ parisuddhaṃ brahmacariyaṃ carati, `niddaso   bhikkhū'ti alaṃ vacanāya; catubbīsati cepi vassāni paripuṇṇaṃ  parisuddhaṃ brahmacariyaṃ carati, `niddaso bhikkhū'ti alaṃ vacanāya;  chattiṃsati cepi vassāni paripuṇṇaṃ parisuddhaṃ brahmacariyaṃ carati,  `niddaso bhikkhū'ti alaṃ vacanāya, aṭṭhacattārīsaṃ cepi vassāni  paripuṇṇaṃ parisuddhaṃ brahmacariyaṃ carati, `niddaso ^a^T4.0041^ea^ bhikkhū'ti alaṃ  vacanāyā''ti. dvādasamaṃ. </p>
              <p>[06] devatāvaggo catuttho. </p>
              <p>[01] tassuddānaṃ -- </p>
              <p>[21] appamādo hirī ceva, dve suvacā duve mittā. </p>
              <p>[22] dve paṭisambhidā dve vasā, duve niddasavatthunāti.. </p>
            </h4>
          </h3>
          <h3>
            <h3n> 5. mahāyaññavaggo </h3n>
            <h4>
              <h4n> 1. sattaviññāṇaṭṭhitisuttaṃ </h4n>
              <p>[03] 44^b^.^eb^ {dī0 ni0 3.332; cūḷani0 posālamāṇavapucchāniddesa 83} ``sattimā ^a^V2.0190^ea^, bhikkhave, viññāṇaṭṭhitiyo.  katamā satta? santi, bhikkhave, sattā nānattakāyā nānattasaññino,  seyyathāpi manussā, ekacce ca devā, ekacce ca vinipātikā. ayaṃ  paṭhamā viññāṇaṭṭhiti.</p>
              <p>[03] ``santi ^a^P4.0040^ea^, bhikkhave, sattā nānattakāyā  ekattasaññino, seyyathāpi devā brahmakāyikā paṭhamābhinibbattā. ayaṃ  dutiyā viññāṇaṭṭhiti.</p>
              <p>[03] ``santi ^a^M2.0428^ea^, bhikkhave, sattā ekattakāyā nānattasaññino,  seyyathāpi devā ābhassarā. ayaṃ tatiyā viññāṇaṭṭhiti.</p>
              <p>[03] ``santi, bhikkhave, sattā ekattakāyā ekattasaññino,  seyyathāpi devā subhakiṇhā. ayaṃ catutthā viññāṇaṭṭhiti.</p>
              <p>[03] ``santi, bhikkhave, sattā sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanūpagā. ayaṃ pañcamā viññāṇaṭṭhiti.</p>
              <p>[03] ``santi, bhikkhave, sattā sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanūpagā ^a^T4.0042^ea^. ayaṃ chaṭṭhā  viññāṇaṭṭhiti.</p>
              <p>[03] ``santi, bhikkhave, sattā sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanūpagā ^a^V2.0191^ea^. ayaṃ sattamā  viññāṇaṭṭhiti. imā kho, bhikkhave, satta viññāṇaṭṭhitiyo''ti.  paṭhamaṃ. </p>
            </h4>
            <h4>
              <h4n> 2. samādhiparikkhārasuttaṃ </h4n>
              <p>[03] 45^b^.^eb^ ``sattime, bhikkhave, samādhiparikkhārā.  katame satta? sammādiṭṭhi, sammāsaṅkappo, sammāvācā,  sammākammanto, sammāājīvo, sammāvāyāmo, sammāsati. yā kho,  bhikkhave, imehi sattahaṅgehi cittassekaggatā parikkhatā {`saparikkhāratā'tipi,  `saparikkhatā'tipi (saṃ0 ni0  5.28)}, ayaṃ vuccati,  bhikkhave, ariyo sammāsamādhi {samādhi (syā0)} saupaniso itipi saparikkhāro  itipī''ti. dutiyaṃ. </p>
            </h4>
            <h4>
              <h4n> 3. paṭhamāggisuttaṃ </h4n>
              <p>[03] 46^b^.^eb^ ``sattime ^a^P4.0041^ea^, bhikkhave, aggī.  katame satta? rāgaggi, dosaggi, mohaggi, āhuneyyaggi,  gahapataggi, dakkhiṇeyyaggi, kaṭṭhaggi -- ime kho, bhikkhave, satta  aggī''ti. tatiyaṃ. </p>
            </h4>
            <h4>
              <h4n> 4. dutiyāggisuttaṃ </h4n>
              <p>[03] 47^b^.^eb^ tena kho pana samayena uggatasarīrassa  brāhmaṇassa mahāyañño upakkhaṭo hoti. pañca usabhasatāni  thūṇūpanītāni honti yaññatthāya ^a^M2.0429^ea^, pañca vacchatarasatāni thūṇūpanītāni  honti yaññatthāya, pañca vacchatarisatāni thūṇūpanītāni honti  yaññatthāya, pañca ajasatāni thūṇūpanītāni honti yaññatthāya, pañca  urabbhasatāni thūṇūpanītāni honti yaññatthāya. atha kho  uggatasarīro brāhmaṇo yena bhagavā tenupasaṅkami; upasaṅkamitvā  bhagavatā ^a^T4.0043^ea^ saddhiṃ sammodi. sammodanīyaṃ kathaṃ sāraṇīyaṃ vītisāretvā  ekamantaṃ nisīdi. ekamantaṃ nisinno kho uggatasarīro brāhmaṇo  bhagavantaṃ etadavoca --</p>
              <p>[03] ``sutaṃ metaṃ, bho gotama, aggissa ādānaṃ {ādhānaṃ (sī0 syā0)} yūpassa ussāpanaṃ  mahapphalaṃ hoti mahānisaṃsa''nti. ``mayāpi kho etaṃ, brāhmaṇa, sutaṃ  aggissa ādānaṃ yūpassa ussāpanaṃ mahapphalaṃ ^a^V2.0192^ea^ hoti mahānisaṃsa''nti.  dutiyampi kho uggatasarīro brāhmaṇo...pe0... tatiyampi kho  uggatasarīro brāhmaṇo bhagavantaṃ etadavoca -- ``sutaṃ metaṃ, bho  gotama, aggissa ādānaṃ yūpassa ussāpanaṃ mahapphalaṃ hoti  mahānisaṃsa''nti. ``mayāpi kho etaṃ, brāhmaṇa, sutaṃ aggissa  ādānaṃ yūpassa ussāpanaṃ mahapphalaṃ hoti mahānisaṃsa''nti.  ``tayidaṃ, bho gotama ^a^P4.0042^ea^, sameti bhoto ceva  gotamassa amhākañca, yadidaṃ sabbena sabbaṃ''.</p>
              <p>[03] evaṃ vutte āyasmā ānando uggatasarīraṃ brāhmaṇaṃ etadavoca --  ``na kho, brāhmaṇa, tathāgatā evaṃ pucchitabbā -- `sutaṃ metaṃ, bho  gotama, aggissa ādānaṃ yūpassa ussāpanaṃ mahapphalaṃ hoti  mahānisaṃsa'nti. evaṃ kho, brāhmaṇa, tathāgatā pucchitabbā --  `ahañhi, bhante, aggiṃ {aggissa (ka0)} ādātukāmo,  {ādhātukāmo (sī0 syā0)} yūpaṃ ussāpetukāmo. ovadatu  maṃ, bhante, bhagavā. anusāsatu maṃ, bhante, bhagavā yaṃ mama assa  dīgharattaṃ hitāya sukhāyā'''ti.</p>
              <p>[03] atha kho uggatasarīro brāhmaṇo bhagavantaṃ etadavoca --  ``ahañhi, bho gotama, aggiṃ ādātukāmo yūpaṃ ussāpetukāmo.  ovadatu maṃ bhavaṃ gotamo. anusāsatu maṃ bhavaṃ gotamo yaṃ mama assa  dīgharattaṃ hitāya sukhāyā''ti.</p>
              <p>[03] ``aggiṃ, brāhmaṇa, ādento {ādhento (sī0 syā0)} yūpaṃ ^a^T4.0044^ea^ ussāpento pubbeva yaññā  tīṇi satthāni ussāpeti akusalāni dukkhudrayāni {dukkhuddayāni (sī0)} dukkhavipākāni.  katamāni tīṇi ^a^M2.0430^ea^? kāyasatthaṃ, vacīsatthaṃ, manosatthaṃ. aggiṃ,  brāhmaṇa, ādento yūpaṃ ussāpento pubbeva yaññā evaṃ cittaṃ uppādesi  -- `ettakā usabhā haññantu yaññatthāya, ettakā vacchatarā haññantu  yaññatthāya, ettakā vacchatariyo haññantu yaññatthāya, ettakā ajā  haññantu yaññatthāya, ettakā urabbhā haññantu yaññatthāyā'ti. so  `puññaṃ karomī'ti apuññaṃ karoti, `kusalaṃ karomī'ti akusalaṃ  karoti, `sugatiyā maggaṃ pariyesāmī'ti duggatiyā maggaṃ pariyesati.  aggiṃ, brāhmaṇa, ādento yūpaṃ ussāpento ^a^P4.0043^ea^ pubbeva  yaññā idaṃ paṭhamaṃ manosatthaṃ ussāpeti akusalaṃ dukkhudrayaṃ  dukkhavipākaṃ.</p>
              <p>[03] ``puna caparaṃ, brāhmaṇa, aggiṃ ādento yūpaṃ ussāpento pubbeva  yaññā evaṃ vācaṃ bhāsati -- `ettakā usabhā haññantu yaññatthāya,  ettakā ^a^V2.0193^ea^ vacchatarā haññantu yaññatthāya, ettakā vacchatariyo haññantu  yaññatthāya, ettakā ajā haññantu yaññatthāya, ettakā urabbhā haññantu  yaññatthāyā'ti. so `puññaṃ karomī'ti apuññaṃ karoti, `kusalaṃ  karomī'ti akusalaṃ karoti, `sugatiyā maggaṃ pariyesāmī'ti  duggatiyā maggaṃ pariyesati. aggiṃ, brāhmaṇa, ādento yūpaṃ  ussāpento pubbeva yaññā idaṃ dutiyaṃ vacīsatthaṃ ussāpeti akusalaṃ  dukkhudrayaṃ dukkhavipākaṃ.</p>
              <p>[03] ``puna caparaṃ, brāhmaṇa, aggiṃ ādento yūpaṃ ussāpento pubbeva  yaññā sayaṃ paṭhamaṃ samārambhati {samārabbhati (sī0 ka0), samārabhati   (syā0)} usabhā ^a^T4.0045^ea^ hantuṃ {haññantu (sī0 syā0)} yaññatthāya, sayaṃ paṭhamaṃ  samārambhati vacchatarā hantuṃ yaññatthāya, sayaṃ paṭhamaṃ samārambhati  vacchatariyo hantuṃ yaññatthāya, sayaṃ paṭhamaṃ samārambhati ajā hantuṃ  yaññatthāya, sayaṃ paṭhamaṃ samārambhati urabbhā hantuṃ yaññatthāya {haññantu  yaññatthāyāti (sī0 syā0)}. so  `puññaṃ karomī'ti apuññaṃ karoti, `kusalaṃ karomī'ti akusalaṃ  karoti, `sugatiyā maggaṃ pariyesāmī'ti duggatiyā maggaṃ pariyesati.  aggiṃ, brāhmaṇa, ādento yūpaṃ ussāpento pubbeva yaññā idaṃ tatiyaṃ  kāyasatthaṃ ussāpeti akusalaṃ dukkhudrayaṃ dukkhavipākaṃ. aggiṃ,  brāhmaṇa, ādento yūpaṃ ussāpento pubbeva yaññā imāni tīṇi  satthāni ussāpeti akusalāni dukkhudrayāni dukkhavipākāni.</p>
              <p>[03] ``tayome ^a^M2.0431^ea^, brāhmaṇa, aggī pahātabbā parivajjetabbā, na  sevitabbā. katame tayo? rāgaggi ^a^P4.0044^ea^, dosaggi,  mohaggi.</p>
              <p>[03] ``kasmā cāyaṃ, brāhmaṇa, rāgaggi pahātabbo parivajjetabbo, na  sevitabbo? ratto kho, brāhmaṇa, rāgena abhibhūto pariyādinnacitto  kāyena duccaritaṃ carati, vācāya duccaritaṃ carati, manasā duccaritaṃ  carati. so kāyena duccaritaṃ caritvā, vācāya duccaritaṃ caritvā,  manasā duccaritaṃ caritvā kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati. tasmāyaṃ rāgaggi pahātabbo  parivajjetabbo, na sevitabbo.</p>
              <p>[03] ``kasmā cāyaṃ, brāhmaṇa, dosaggi pahātabbo parivajjetabbo, na  sevitabbo? duṭṭho kho, brāhmaṇa, dosena abhibhūto pariyādinnacitto  kāyena duccaritaṃ carati, vācāya duccaritaṃ ^a^T4.0046^ea^ carati, manasā duccaritaṃ  carati. so kāyena duccaritaṃ caritvā, vācāya duccaritaṃ caritvā,  manasā ^a^V2.0194^ea^ duccaritaṃ caritvā kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati. tasmāyaṃ dosaggi pahātabbo  parivajjetabbo, na sevitabbo.</p>
              <p>[03] ``kasmā cāyaṃ, brāhmaṇa, mohaggi pahātabbo parivajjetabbo, na  sevitabbo? mūḷho kho, brāhmaṇa, mohena abhibhūto pariyādinnacitto  kāyena duccaritaṃ carati, vācāya duccaritaṃ carati, manasā duccaritaṃ  carati. so kāyena duccaritaṃ caritvā, vācāya duccaritaṃ caritvā,  manasā duccaritaṃ caritvā kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati. tasmāyaṃ mohaggi pahātabbo  parivajjetabbo, na sevitabbo. ime kho tayo, brāhmaṇa, aggī  pahātabbā parivajjetabbā, na sevitabbā.</p>
              <p>[03] ``tayo kho, brāhmaṇa, aggī sakkatvā garuṃ katvā mānetvā  pūjetvā sammā sukhaṃ parihātabbā. katame tayo? āhuneyyaggi  ^a^P4.0045^ea^, gahapataggi, dakkhiṇeyyaggi.</p>
              <p>[03] ``katamo ca, brāhmaṇa, āhuneyyaggi? idha, brāhmaṇa, yassa te  honti mātāti vā pitāti vā, ayaṃ vuccati, brāhmaṇa, āhuneyyaggi.  taṃ kissa hetu ^a^M2.0432^ea^? atohayaṃ {itopāyaṃ (ka0)}, brāhmaṇa, āhuto sambhūto, tasmāyaṃ  āhuneyyaggi sakkatvā garuṃ katvā mānetvā pūjetvā sammā sukhaṃ  parihātabbo.</p>
              <p>[03] ``katamo ca, brāhmaṇa, gahapataggi? idha, brāhmaṇa, yassa te  honti puttāti vā dārāti vā dāsāti vā pessāti vā kammakarāti  vā, ayaṃ vuccati, brāhmaṇa ^a^T4.0047^ea^, gahapataggi. tasmāyaṃ gahapataggi sakkatvā  garuṃ katvā mānetvā pūjetvā sammā sukhaṃ parihātabbo.</p>
              <p>[03] ``katamo ca, brāhmaṇa, dakkhiṇeyyaggi? idha, brāhmaṇa, ye te  samaṇabrāhmaṇā parappavādā paṭiviratā khantisoracce niviṭṭhā ekamattānaṃ  damenti, ekamattānaṃ samenti, ekamattānaṃ parinibbāpenti, ayaṃ  vuccati, brāhmaṇa, dakkhiṇeyyaggi. tasmāyaṃ dakkhiṇeyyaggi sakkatvā  garuṃ katvā mānetvā pūjetvā sammā sukhaṃ parihātabbo. ime kho,  brāhmaṇa, tayo aggī sakkatvā garuṃ katvā mānetvā pūjetvā sammā sukhaṃ  parihātabbā.</p>
              <p>[03] ``ayaṃ ^a^V2.0195^ea^ kho pana, brāhmaṇa, kaṭṭhaggi kālena kālaṃ ujjaletabbo,  kālena kālaṃ ajjhupekkhitabbo, kālena kālaṃ nibbāpetabbo, kālena  kālaṃ nikkhipitabbo''ti.</p>
              <p>[03] evaṃ vutte uggatasarīro brāhmaṇo bhagavantaṃ etadavoca --  ``abhikkantaṃ, bho gotama; abhikkantaṃ, bho gotama...pe0... upāsakaṃ maṃ  bhavaṃ gotamo dhāretu ajjatagge pāṇupetaṃ ^a^P4.0046^ea^ saraṇaṃ  gatanti. esāhaṃ, bho gotama, pañca usabhasatāni muñcāmi jīvitaṃ  demi, pañca vacchatarasatāni muñcāmi jīvitaṃ demi, pañca  vacchatarisatāni muñcāmi jīvitaṃ demi, pañca ajasatāni muñcāmi  jīvitaṃ demi, pañca urabbhasatāni muñcāmi jīvitaṃ demi.  haritāni ceva tiṇāni khādantu, sītāni ca pānīyāni pivantu,  sīto ca nesaṃ vāto upavāyata''nti {upavāyatūti (ka0)}. catutthaṃ. </p>
            </h4>
            <h4>
              <h4n> 5. paṭhamasaññāsuttaṃ </h4n>
              <p>[03] 48^b^.^eb^ ``sattimā, bhikkhave, saññā bhāvitā  bahulīkatā mahapphalā honti mahānisaṃsā amatogadhā amatapariyosānā.</p>
              <p>[03] ``katamā ^a^M2.0433^ea^ satta? asubhasaññā ^a^T4.0048^ea^, maraṇasaññā, āhāre  paṭikūlasaññā, sabbaloke anabhiratasaññā, aniccasaññā, anicce  dukkhasaññā, dukkhe anattasaññā. imā kho, bhikkhave, satta saññā  bhāvitā bahulīkatā mahapphalā honti mahānisaṃsā amatogadhā  amatapariyosānā''ti. pañcamaṃ. </p>
            </h4>
            <h4>
              <h4n> 6. dutiyasaññāsuttaṃ </h4n>
              <p>[03] 49^b^.^eb^ ``sattimā, bhikkhave, saññā bhāvitā  bahulīkatā mahapphalā honti mahānisaṃsā amatogadhā amatapariyosānā.  katamā satta? asubhasaññā, maraṇasaññā, āhāre paṭikūlasaññā,  sabbaloke anabhiratasaññā, aniccasaññā, anicce dukkhasaññā, dukkhe  anattasaññā. imā kho, bhikkhave, satta saññā bhāvitā bahulīkatā  mahapphalā honti mahānisaṃsā amatogadhā amatapariyosānāti.</p>
              <p>[03] ```asubhasaññā ^a^V2.0196^ea^, bhikkhave, bhāvitā bahulīkatā mahapphalā  hoti mahānisaṃsā amatogadhā amatapariyosānā'ti. iti kho panetaṃ  vuttaṃ. kiñcetaṃ paṭicca vuttaṃ? asubhasaññāparicitena, bhikkhave,  bhikkhuno cetasā bahulaṃ viharato methunadhammasamāpattiyā cittaṃ  patilīyati ^a^P4.0047^ea^ patikuṭati pativattati, na  sampasāriyati upekkhā vā pāṭikulyatā vā saṇṭhāti. seyyathāpi,  bhikkhave, kukkuṭapattaṃ vā nhārudaddulaṃ vā aggimhi pakkhittaṃ  patilīyati patikuṭati pativattati, na sampasāriyati. evamevaṃ kho,  bhikkhave, bhikkhuno asubhasaññāparicitena cetasā bahulaṃ viharato  methunadhammasamāpattiyā cittaṃ patilīyati patikuṭati pativattati, na  sampasāriyati upekkhā vā pāṭikulyatā vā saṇṭhāti.</p>
              <p>[03] ``sace, bhikkhave, bhikkhuno asubhasaññāparicitena cetasā  bahulaṃ viharato methunadhammasamāpattiyā cittaṃ   anusandahati {anusaṇṭhāti (sī0)}  appaṭikulyatā ^a^T4.0049^ea^ saṇṭhāti; veditabbametaṃ, bhikkhave, bhikkhunā  `abhāvitā me asubhasaññā, natthi me pubbenāparaṃ viseso, appattaṃ me  bhāvanābala'nti. itiha tattha sampajāno hoti. sace pana,  bhikkhave, bhikkhuno asubhasaññāparicitena cetasā bahulaṃ viharato  methunadhammasamāpattiyā cittaṃ patilīyati patikuṭati pativattati, na  sampasāriyati upekkhā vā pāṭikulyatā vā saṇṭhāti; veditabbametaṃ  ^a^M2.0434^ea^, bhikkhave, bhikkhunā `subhāvitā me asubhasaññā, atthi me pubbenāparaṃ  viseso, pattaṃ me bhāvanābala'nti. itiha tattha sampajāno hoti.  `asubhasaññā, bhikkhave, bhāvitā bahulīkatā mahapphalā hoti  mahānisaṃsā amatogadhā amatapariyosānā'ti, iti yaṃ taṃ vuttaṃ idametaṃ  paṭicca vuttaṃ.</p>
              <p>[03] ```maraṇasaññā, bhikkhave, bhāvitā bahulīkatā mahapphalā  ^a^P4.0048^ea^ hoti mahānisaṃsā amatogadhā amatapariyosānā'ti,  iti kho panetaṃ vuttaṃ kiñcetaṃ paṭicca vuttaṃ? maraṇasaññāparicitena,  bhikkhave, bhikkhuno cetasā bahulaṃ viharato jīvitanikantiyā cittaṃ  patilīyati patikuṭati pativattati, na sampasāriyati upekkhā vā  pāṭikulyatā vā saṇṭhāti. seyyathāpi, bhikkhave, kukkuṭapattaṃ vā  nhārudaddulaṃ vā aggimhi pakkhittaṃ patilīyati patikuṭati pativattati,  na sampasāriyati. evamevaṃ kho, bhikkhave, bhikkhuno  maraṇasaññāparicitena cetasā bahulaṃ viharato jīvitanikantiyā cittaṃ  patilīyati patikuṭati pativattati, na sampasāriyati upekkhā vā  pāṭikulyatā vā saṇṭhāti.</p>
              <p>[03] ``sace ^a^V2.0197^ea^, bhikkhave, bhikkhuno maraṇasaññāparicitena cetasā  bahulaṃ viharato jīvitanikantiyā ^a^T4.0050^ea^ cittaṃ anusandahati appaṭikulyatā  saṇṭhāti; veditabbametaṃ, bhikkhave, bhikkhunā `abhāvitā me  maraṇasaññā, natthi me pubbenāparaṃ viseso, appattaṃ me bhāvanābala'nti.  itiha tattha sampajāno hoti. sace pana, bhikkhave, bhikkhuno  maraṇasaññāparicitena cetasā bahulaṃ viharato jīvitanikantiyā cittaṃ  patilīyati patikuṭati pativattati, na sampasāriyati upekkhā vā  pāṭikulyatā vā saṇṭhāti; veditabbametaṃ, bhikkhave, bhikkhunā  `subhāvitā me maraṇasaññā, atthi me pubbenāparaṃ viseso, pattaṃ me  bhāvanābala'nti. itiha tattha sampajāno hoti. `maraṇasaññā,  bhikkhave, bhāvitā bahulīkatā mahapphalā hoti ^a^P4.0049^ea^  mahānisaṃsā amatogadhā amatapariyosānā'ti, iti yaṃ taṃ vuttaṃ idametaṃ  paṭicca vuttaṃ.</p>
              <p>[03] ```āhāre paṭikūlasaññā, bhikkhave, bhāvitā bahulīkatā  mahapphalā hoti mahānisaṃsā amatogadhā amatapariyosānā'ti, iti  kho panetaṃ vuttaṃ, kiñcetaṃ paṭicca vuttaṃ? āhāre  paṭikūlasaññāparicitena, bhikkhave, bhikkhuno cetasā bahulaṃ viharato  rasataṇhāya cittaṃ patilīyati ^a^M2.0435^ea^ ...pe0... upekkhā vā pāṭikulyatā vā  saṇṭhāti. seyyathāpi, bhikkhave, kukkuṭapattaṃ vā nhārudaddulaṃ vā  aggimhi pakkhittaṃ patilīyati patikuṭati pativattati, na  sampasāriyati. evamevaṃ kho, bhikkhave, bhikkhuno āhāre  paṭikūlasaññāparicitena cetasā bahulaṃ viharato rasataṇhāya cittaṃ  patilīyati...pe0... upekkhā vā pāṭikulyatā vā saṇṭhāti ^a^T4.0051^ea^.</p>
              <p>[03] ``sace, bhikkhave, bhikkhuno āhāre paṭikūlasaññāparicitena  cetasā bahulaṃ viharato rasataṇhāya cittaṃ anusandahati appaṭikulyatā  saṇṭhāti; veditabbametaṃ, bhikkhave, bhikkhunā `abhāvitā me āhāre  paṭikūlasaññā, natthi me pubbenāparaṃ viseso, appattaṃ me  bhāvanābala'nti. itiha tattha sampajāno hoti. sace pana,  bhikkhave, bhikkhuno āhāre paṭikūlasaññāparicitena cetasā bahulaṃ  viharato rasataṇhāya cittaṃ patilīyati...pe0... upekkhā vā  pāṭikulyatā vā saṇṭhāti; veditabbametaṃ, bhikkhave, bhikkhunā  `subhāvitā me āhāre paṭikūlasaññā, atthi me pubbenāparaṃ viseso,  pattaṃ me bhāvanābala'nti. itiha tattha sampajāno ^a^V2.0198^ea^ hoti. `āhāre  paṭikūlasaññā ^a^P4.0050^ea^, bhikkhave, bhāvitā bahulīkatā  mahapphalā hoti mahānisaṃsā amatogadhā amatapariyosānā'ti, iti yaṃ  taṃ vuttaṃ idametaṃ paṭicca vuttaṃ.</p>
              <p>[03] ```sabbaloke anabhiratasaññā, bhikkhave, bhāvitā bahulīkatā  mahapphalā hoti mahānisaṃsā amatogadhā amatapariyosānā'ti, iti  kho panetaṃ vuttaṃ. kiñcetaṃ paṭicca vuttaṃ? sabbaloke  anabhiratasaññāparicitena, bhikkhave, bhikkhuno cetasā bahulaṃ viharato  lokacitresu cittaṃ patilīyati...pe0... seyyathāpi bhikkhave...pe0...  patilīyati patikuṭati pativattati, na sampasāriyati. evamevaṃ kho,  bhikkhave, bhikkhuno sabbaloke anabhiratasaññāparicitena cetasā  bahulaṃ viharato lokacitresu ^a^T4.0052^ea^ cittaṃ patilīyati patikuṭati pativattati,  na sampasāriyati upekkhā vā pāṭikulyatā vā saṇṭhāti.</p>
              <p>[03] ``sace, bhikkhave, bhikkhuno sabbaloke  anabhiratasaññāparicitena cetasā bahulaṃ viharato lokacitresu cittaṃ  anusandahati appaṭikulyatā saṇṭhāti; veditabbametaṃ, bhikkhave,  bhikkhunā `abhāvitā me sabbaloke anabhiratasaññā, natthi me  pubbenāparaṃ viseso, appattaṃ me ^a^M2.0436^ea^ bhāvanābala'nti. itiha tattha  sampajāno hoti. sace pana, bhikkhave, bhikkhuno ^a^P4.0051^ea^  sabbaloke anabhiratasaññāparicitena cetasā bahulaṃ viharato  lokacitresu cittaṃ patilīyati...pe0... upekkhā vā pāṭikulyatā vā  saṇṭhāti; veditabbametaṃ, bhikkhave, bhikkhunā `subhāvitā me  sabbaloke anabhiratasaññā, atthi me pubbenāparaṃ viseso, pattaṃ me  bhāvanābala'nti. itiha tattha sampajāno hoti. `sabbaloke  anabhiratasaññā, bhikkhave, bhāvitā bahulīkatā mahapphalā hoti  mahānisaṃsā amatogadhā amatapariyosānā'ti, iti yaṃ taṃ vuttaṃ idametaṃ  paṭicca vuttaṃ.</p>
              <p>[03] ```aniccasaññā, bhikkhave, bhāvitā bahulīkatā mahapphalā  hoti mahānisaṃsā amatogadhā amatapariyosānā'ti, iti kho panetaṃ  vuttaṃ. kiñcetaṃ paṭicca vuttaṃ? aniccasaññāparicitena, bhikkhave,  bhikkhuno cetasā bahulaṃ viharato lābhasakkārasiloke cittaṃ  patilīyati...pe0... upekkhā vā pāṭikulyatā vā saṇṭhāti.  seyyathāpi, bhikkhave, kukkuṭapattaṃ vā nhārudaddulaṃ vā aggimhi pakkhittaṃ  patilīyati ^a^T4.0053^ea^ patikuṭati pativattati na sampasāriyati. evamevaṃ kho,  bhikkhave, bhikkhuno aniccasaññāparicitena cetasā bahulaṃ viharato  ^a^V2.0199^ea^ lābhasakkārasiloke cittaṃ patilīyati...pe0... upekkhā vā  pāṭikulyatā vā saṇṭhāti.</p>
              <p>[03] ``sace, bhikkhave, bhikkhuno aniccasaññāparicitena cetasā  bahulaṃ viharato lābhasakkārasiloke cittaṃ anusandahati appaṭikulyatā  saṇṭhāti; veditabbametaṃ, bhikkhave, bhikkhunā `abhāvitā me  aniccasaññā, natthi me pubbenāparaṃ viseso, appattaṃ me  bhāvanābala'nti. itiha tattha sampajāno hoti. sace pana,  bhikkhave, bhikkhuno aniccasaññāparicitena cetasā bahulaṃ viharato  lābhasakkārasiloke cittaṃ patilīyati patikuṭati ^a^P4.0052^ea^  pativattati, na sampasāriyati upekkhā vā pāṭikulyatā vā saṇṭhāti;  veditabbametaṃ, bhikkhave, bhikkhunā `subhāvitā me aniccasaññā,  atthi me pubbenāparaṃ viseso, pattaṃ me bhāvanābala'nti. itiha tattha  sampajāno hoti. `aniccasaññā, bhikkhave, bhāvitā bahulīkatā  mahapphalā hoti mahānisaṃsā amatogadhā amatapariyosānā'ti, iti yaṃ  taṃ vuttaṃ idametaṃ paṭicca vuttaṃ.</p>
              <p>[03] ```anicce ^a^M2.0437^ea^ dukkhasaññā, bhikkhave, bhāvitā bahulīkatā  mahapphalā hoti mahānisaṃsā amatogadhā amatapariyosānā'ti, iti  kho panetaṃ vuttaṃ. kiñcetaṃ paṭicca vuttaṃ? anicce  dukkhasaññāparicitena, bhikkhave, bhikkhuno cetasā bahulaṃ viharato  ālasye kosajje vissaṭṭhiye pamāde ananuyoge apaccavekkhaṇāya tibbā  bhayasaññā paccupaṭṭhitā hoti, seyyathāpi, bhikkhave, ukkhittāsike ^a^T4.0054^ea^  vadhake.</p>
              <p>[03] ``sace, bhikkhave, bhikkhuno anicce dukkhasaññāparicitena  cetasā bahulaṃ viharato ālasye kosajje vissaṭṭhiye pamāde ananuyoge  apaccavekkhaṇāya tibbā bhayasaññā, na paccupaṭṭhitā hoti, seyyathāpi,  bhikkhave, ukkhittāsike vadhake. veditabbametaṃ, bhikkhave, bhikkhunā  `abhāvitā me anicce dukkhasaññā, natthi me pubbenāparaṃ viseso,  appattaṃ me bhāvanābala'nti. itiha tattha sampajāno hoti. sace  pana, bhikkhave, bhikkhuno anicce dukkhasaññāparicitena cetasā bahulaṃ  viharato ālasye kosajje vissaṭṭhiye pamāde ananuyoge  apaccavekkhaṇāya tibbā bhayasaññā paccupaṭṭhitā hoti, seyyathāpi,  bhikkhave, ukkhittāsike vadhake. veditabbametaṃ, bhikkhave, bhikkhunā  `subhāvitā me anicce dukkhasaññā, atthi me pubbenāparaṃ ^a^V2.0200^ea^ viseso,  pattaṃ me bhāvanābala'nti. itiha tattha sampajāno hoti. `anicce  dukkhasaññā, bhikkhave, bhāvitā bahulīkatā mahapphalā hoti ^a^P4.0053^ea^  mahānisaṃsā amatogadhā amatapariyosānā'ti, iti yaṃ taṃ  vuttaṃ idametaṃ paṭicca vuttaṃ.</p>
              <p>[03] ```dukkhe anattasaññā, bhikkhave, bhāvitā bahulīkatā  mahapphalā hoti mahānisaṃsā amatogadhā amatapariyosānā'ti, iti  kho panetaṃ vuttaṃ. kiñcetaṃ paṭicca vuttaṃ? dukkhe  anattasaññāparicitena, bhikkhave, bhikkhuno cetasā bahulaṃ viharato  imasmiñca saviññāṇake kāye bahiddhā ca sabbanimittesu  ahaṅkāramamaṅkāramānāpagataṃ mānasaṃ hoti vidhāsamatikkantaṃ santaṃ  suvimuttaṃ.</p>
              <p>[03] ``sace, bhikkhave, bhikkhuno dukkhe anattasaññāparicitena  cetasā bahulaṃ viharato imasmiñca ^a^T4.0055^ea^ saviññāṇake kāye bahiddhā ca  sabbanimittesu na ahaṅkāramamaṅkāramānāpagataṃ mānasaṃ hoti  vidhāsamatikkantaṃ santaṃ suvimuttaṃ. veditabbametaṃ, bhikkhave, bhikkhunā  `abhāvitā me dukkhe anattasaññā ^a^M2.0438^ea^, natthi me pubbenāparaṃ viseso,  appattaṃ me bhāvanābala'nti. itiha tattha sampajāno hoti.</p>
              <p>[03] ``sace pana, bhikkhave, bhikkhuno dukkhe anattasaññāparicitena  cetasā bahulaṃ viharato imasmiñca saviññāṇake kāye bahiddhā ca  sabbanimittesu ahaṅkāramamaṅkāramānāpagataṃ mānasaṃ hoti  vidhāsamatikkantaṃ santaṃ suvimuttaṃ. veditabbametaṃ, bhikkhave, bhikkhunā  `subhāvitā me dukkhe anattasaññā, atthi me pubbenāparaṃ viseso, pattaṃ  me bhāvanābala'nti. itiha tattha sampajāno hoti. `dukkhe  anattasaññā, bhikkhave, bhāvitā bahulīkatā mahapphalā hoti  mahānisaṃsā amatogadhā amatapariyosānā'ti, iti yaṃ taṃ vuttaṃ idametaṃ  paṭicca vuttaṃ.</p>
              <p>[03] ``imā kho, bhikkhave, satta saññā bhāvitā bahulīkatā  mahapphalā honti mahānisaṃsā amatogadhā amatapariyosānā''ti.  chaṭṭhaṃ. </p>
            </h4>
            <h4>
              <h4n> 7. methunasuttaṃ </h4n>
              <p>[03] 50^b^.^eb^ atha ^a^V2.0201^ea^ ^a^P4.0054^ea^ kho jāṇussoṇi  brāhmaṇo yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā ekamantaṃ  nisīdi. ekamantaṃ nisinno kho jāṇussoṇi brāhmaṇo bhagavantaṃ  etadavoca -- ``bhavampi no gotamo brahmacārī paṭijānātī''ti?  ``yañhi taṃ, brāhmaṇa, sammā vadamāno vadeyya -- `akhaṇḍaṃ acchiddaṃ  asabalaṃ akammāsaṃ paripuṇṇaṃ parisuddhaṃ brahmacariyaṃ caratī'ti, mameva ^a^T4.0056^ea^ taṃ,  brāhmaṇa, sammā vadamāno vadeyya -- `ahañhi, brāhmaṇa, akhaṇḍaṃ  acchiddaṃ asabalaṃ akammāsaṃ paripuṇṇaṃ parisuddhaṃ brahmacariyaṃ carāmī'''ti.  ``kiṃ pana, bho gotama, brahmacariyassa khaṇḍampi chiddampi  sabalampi kammāsampī''ti?</p>
              <p>[03] ``idha, brāhmaṇa, ekacco samaṇo vā brāhmaṇo vā sammā  brahmacārī paṭijānamāno na heva kho mātugāmena saddhiṃ  dvayaṃdvayasamāpattiṃ samāpajjati; api ca kho mātugāmassa  ucchādanaparimaddananhāpanasambāhanaṃ sādiyati. so   taṃ assādeti {so tadassādeti (sī0)}, taṃ  nikāmeti, tena ca vittiṃ āpajjati. idampi kho, brāhmaṇa,  brahmacariyassa khaṇḍampi chiddampi sabalampi kammāsampi. ayaṃ  vuccati, brāhmaṇa, aparisuddhaṃ brahmacariyaṃ carati, saṃyutto methunena  saṃyogena na parimuccati jātiyā jarāya maraṇena {jarāmaraṇena (sī0 syā0)}   sokehi ^a^M2.0439^ea^ paridevehi  dukkhehi domanassehi upāyāsehi, na parimuccati dukkhasmāti vadāmi.</p>
              <p>[03] ``puna ^a^P4.0055^ea^ caparaṃ, brāhmaṇa, idhekacco samaṇo vā  brāhmaṇo vā sammā brahmacārī paṭijānamāno na heva kho mātugāmena  saddhiṃ dvayaṃdvayasamāpattiṃ samāpajjati, napi mātugāmassa  ucchādanaparimaddananhāpanasambāhanaṃ sādiyati; api ca kho mātugāmena  saddhiṃ sañjagghati saṃkīḷati saṃkelāyati...pe0... napi mātugāmena  saddhiṃ sañjagghati saṃkīḷati saṃkelāyati; api ca kho mātugāmassa  cakkhunā cakkhuṃ upanijjhāyati pekkhati...pe0... napi mātugāmassa  cakkhunā cakkhuṃ upanijjhāyati pekkhati; api ca kho mātugāmassa  saddaṃ suṇāti ^a^T4.0057^ea^ tirokuṭṭaṃ vā tiropākāraṃ vā hasantiyā vā bhaṇantiyā  vā gāyantiyā vā rodantiyā vā...pe0... napi mātugāmassa saddaṃ  suṇāti tirokuṭṭaṃ vā tiropākāraṃ vā hasantiyā vā bhaṇantiyā vā  gāyantiyā vā rodantiyā vā; api ca kho yānissa tāni pubbe  ^a^V2.0202^ea^ mātugāmena saddhiṃ hasitalapitakīḷitāni tāni anussarati...pe0...  napi yānissa tāni pubbe mātugāmena saddhiṃ hasitalapitakīḷitāni  tāni anussarati; api ca kho passati gahapatiṃ vā gahapatiputtaṃ vā  pañcahi kāmaguṇehi samappitaṃ samaṅgībhūtaṃ paricārayamānaṃ...pe0... napi  passati gahapatiṃ vā gahapatiputtaṃ vā pañcahi kāmaguṇehi samappitaṃ  samaṅgībhūtaṃ paricārayamānaṃ; api ca kho aññataraṃ devanikāyaṃ  paṇidhāya brahmacariyaṃ carati imināhaṃ sīlena vā vatena vā tapena vā  brahmacariyena vā devo vā bhavissāmi devaññataro vāti. so taṃ  assādeti, taṃ nikāmeti, tena ca vittiṃ āpajjati. idampi kho,  brāhmaṇa, brahmacariyassa khaṇḍampi chiddampi sabalampi kammāsampi.  ayaṃ vuccati, brāhmaṇa, aparisuddhaṃ ^a^P4.0056^ea^ brahmacariyaṃ carati  saṃyutto methunena saṃyogena, na parimuccati jātiyā jarāya maraṇena  sokehi paridevehi dukkhehi domanassehi upāyāsehi, na parimuccati  dukkhasmāti vadāmi.</p>
              <p>[03] ``yāvakīvañcāhaṃ, brāhmaṇa, imesaṃ sattannaṃ methunasaṃyogānaṃ  aññataraññataramethunasaṃyogaṃ {aññataraṃ methunasaṃyogaṃ (sī0 syā0)} attani   appahīnaṃ samanupassiṃ, neva tāvāhaṃ,  brāhmaṇa, sadevake loke samārake sabrahmake sassamaṇabrāhmaṇiyā pajāya  sadevamanussāya anuttaraṃ ^a^T4.0058^ea^ sammāsambodhiṃ abhisambuddhoti   paccaññāsiṃ {abhisambuddho paccaññāsiṃ (sī0 syā0)}.</p>
              <p>[03] ``yato ^a^M2.0440^ea^ ca khohaṃ, brāhmaṇa, imesaṃ sattannaṃ methunasaṃyogānaṃ  aññataraññataramethunasaṃyogaṃ attani appahīnaṃ na samanupassiṃ, athāhaṃ,  brāhmaṇa, sadevake loke samārake sabrahmake sassamaṇabrāhmaṇiyā pajāya  sadevamanussāya anuttaraṃ sammāsambodhiṃ abhisambuddhoti paccaññāsiṃ.  `ñāṇañca pana me dassanaṃ udapādi, akuppā me   vimutti {cetovimutti (sī0 ka0)}, ayamantimā  jāti, natthi dāni punabbhavo'''ti.</p>
              <p>[03] evaṃ vutte jāṇussoṇi brāhmaṇo bhagavantaṃ etadavoca --  ``abhikkantaṃ, bho gotama; abhikkantaṃ, bho gotama...pe0... upāsakaṃ maṃ  bhavaṃ gotamo dhāretu ajjatagge pāṇupetaṃ saraṇaṃ gata''nti. sattamaṃ. </p>
            </h4>
            <h4>
              <h4n> 8. saṃyogasuttaṃ </h4n>
              <p>[03] 51^b^.^eb^ ``saṃyogavisaṃyogaṃ ^a^V2.0203^ea^ ^a^P4.0057^ea^ vo,  bhikkhave, dhammapariyāyaṃ desessāmi. taṃ suṇātha...pe0... katamo ca  so, bhikkhave, saṃyogo visaṃyogo dhammapariyāyo?</p>
              <p>[03] ``itthī, bhikkhave, ajjhattaṃ itthindriyaṃ manasi karoti --  itthikuttaṃ itthākappaṃ itthividhaṃ itthicchandaṃ itthissaraṃ itthālaṅkāraṃ.  sā tattha rajjati tatrābhiramati. sā tattha rattā tatrābhiratā bahiddhā  purisindriyaṃ manasi karoti -- purisakuttaṃ purisākappaṃ purisavidhaṃ  purisacchandaṃ purisassaraṃ purisālaṅkāraṃ. sā tattha rajjati  tatrābhiramati. sā tattha rattā tatrābhiratā bahiddhā saṃyogaṃ  ākaṅkhati. yañcassā saṃyogapaccayā uppajjati sukhaṃ somanassaṃ ^a^T4.0059^ea^  tañca ākaṅkhati. itthatte, bhikkhave, abhiratā sattā purisesu  saṃyogaṃ gatā. evaṃ kho, bhikkhave, itthī itthattaṃ nātivattati.</p>
              <p>[03] ``puriso, bhikkhave, ajjhattaṃ purisindriyaṃ manasi karoti --  purisakuttaṃ purisākappaṃ purisavidhaṃ purisacchandaṃ purisassaraṃ  purisālaṅkāraṃ. so tattha rajjati tatrābhiramati. so tattha ratto  tatrābhirato bahiddhā itthindriyaṃ manasi karoti -- itthikuttaṃ  itthākappaṃ itthividhaṃ itthicchandaṃ itthissaraṃ itthālaṅkāraṃ. so tattha  rajjati tatrābhiramati. so tattha ratto tatrābhirato bahiddhā saṃyogaṃ  ākaṅkhati. yañcassa saṃyogapaccayā uppajjati sukhaṃ somanassaṃ  tañca ākaṅkhati. purisatte, bhikkhave, abhiratā sattā  ^a^M2.0441^ea^ itthīsu saṃyogaṃ gatā. evaṃ ^a^P4.0058^ea^ kho,  bhikkhave, puriso purisattaṃ nātivattati. evaṃ kho, bhikkhave,  saṃyogo hoti.</p>
              <p>[03] ``kathañca, bhikkhave, visaṃyogo hoti? itthī, bhikkhave,  ajjhattaṃ itthindriyaṃ na manasi karoti -- itthikuttaṃ itthākappaṃ  itthividhaṃ itthicchandaṃ itthissaraṃ itthālaṅkāraṃ. sā tattha na rajjati,  sā tatra nābhiramati. sā tattha arattā tatra anabhiratā bahiddhā  purisindriyaṃ na manasi karoti -- purisakuttaṃ purisākappaṃ purisavidhaṃ  purisacchandaṃ purisassaraṃ purisālaṅkāraṃ. sā tattha na rajjati, tatra  nābhiramati. sā tattha arattā tatra anabhiratā bahiddhā saṃyogaṃ  nākaṅkhati. yañcassā saṃyogapaccayā uppajjati sukhaṃ somanassaṃ  tañca nākaṅkhati. itthatte, bhikkhave ^a^V2.0204^ea^, anabhiratā sattā purisesu  visaṃyogaṃ gatā. evaṃ kho, bhikkhave, itthī itthattaṃ ^a^T4.0060^ea^ ativattati.</p>
              <p>[03] ``puriso, bhikkhave, ajjhattaṃ purisindriyaṃ na manasi karoti  -- purisakuttaṃ purisākappaṃ purisavidhaṃ purisacchandaṃ purisassaraṃ  purisālaṅkāraṃ. so tattha na rajjati, so tatra nābhiramati. so  tattha aratto tatra anabhirato bahiddhā itthindriyaṃ na manasi karoti  -- itthikuttaṃ itthākappaṃ itthividhaṃ itthicchandaṃ itthissaraṃ itthālaṅkāraṃ.  so tattha na rajjati, tatra nābhiramati. so tattha aratto tatra  anabhirato bahiddhā saṃyogaṃ nākaṅkhati. yañcassa saṃyogapaccayā  uppajjati sukhaṃ somanassaṃ tañca nākaṅkhati. purisatte, bhikkhave,  anabhiratā sattā itthīsu visaṃyogaṃ gatā. evaṃ kho, bhikkhave,  puriso purisattaṃ ativattati. evaṃ ^a^P4.0059^ea^ kho, bhikkhave,  visaṃyogo hoti. ayaṃ kho, bhikkhave, saṃyogo visaṃyogo  dhammapariyāyo''ti. aṭṭhamaṃ. </p>
            </h4>
            <h4>
              <h4n> 9. dānamahapphalasuttaṃ </h4n>
              <p>[03] 52^b^.^eb^ ekaṃ samayaṃ bhagavā campāyaṃ viharati gaggarāya  pokkharaṇiyā tīre. atha kho sambahulā campeyyakā upāsakā yena  āyasmā sāriputto tenupasaṅkamiṃsu; upasaṅkamitvā āyasmantaṃ  sāriputtaṃ abhivādetvā ekamantaṃ nisīdiṃsu. ekamantaṃ nisinnā kho  campeyyakā upāsakā āyasmantaṃ sāriputtaṃ etadavocuṃ -- ``cirassutā  no, bhante {bhante sāriputta (sī0)}, bhagavato ^a^M2.0442^ea^ sammukhā   dhammīkathā. sādhu mayaṃ, bhante,  labheyyāma bhagavato sammukhā dhammiṃ kathaṃ {bhagavato santikā dhammiṃ kathaṃ (sī0),  bhagavato dhammiṃ kathaṃ (syā0)} savanāyā''ti.  ``tenahāvuso, tadahuposathe āgaccheyyātha, appeva nāma labheyyātha  bhagavato sammukhā {bhagavato santike (syā0)} dhammiṃ kathaṃ savanāyā''ti. ``evaṃ, bhante''ti kho  campeyyakā upāsakā āyasmato sāriputtassa paṭissutvā uṭṭhāyāsanā ^a^T4.0061^ea^  āyasmantaṃ sāriputtaṃ abhivādetvā padakkhiṇaṃ katvā pakkamiṃsu.</p>
              <p>[03] atha kho campeyyakā upāsakā tadahuposathe yenāyasmā  sāriputto tenupasaṅkamiṃsu; upasaṅkamitvā āyasmantaṃ sāriputtaṃ  abhivādetvā ekamantaṃ aṭṭhaṃsu. atha kho āyasmā sāriputto tehi  campeyyakehi upāsakehi saddhiṃ yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  āyasmā sāriputto bhagavantaṃ etadavoca --</p>
              <p>[03] ``siyā ^a^V2.0205^ea^ ^a^P4.0060^ea^ nu kho, bhante, idhekaccassa  tādisaṃyeva dānaṃ dinnaṃ na mahapphalaṃ hoti na mahānisaṃsaṃ; siyā pana,  bhante, idhekaccassa tādisaṃyeva dānaṃ dinnaṃ mahapphalaṃ hoti  mahānisaṃsa''nti? ``siyā, sāriputta, idhekaccassa tādisaṃyeva dānaṃ  dinnaṃ na mahapphalaṃ hoti na mahānisaṃsaṃ; siyā pana, sāriputta,  idhekaccassa tādisaṃyeva dānaṃ dinnaṃ mahapphalaṃ hoti mahānisaṃsa''nti.  ``ko nu kho, bhante, hetu ko paccayo yena midhekaccassa tādisaṃyeva  dānaṃ dinnaṃ na mahapphalaṃ hoti na mahānisaṃsaṃ; ko nu kho, bhante,  hetu ko paccayo yena midhekaccassa tādisaṃyeva dānaṃ dinnaṃ mahapphalaṃ  hoti mahānisaṃsa''nti?</p>
              <p>[03] ``idha, sāriputta, ekacco sāpekho {sāpekkho (syā0)} dānaṃ deti, patibaddhacitto  {patibandhacitto (ka0)} dānaṃ deti, sannidhipekho dānaṃ deti, `imaṃ pecca paribhuñjissāmī'ti  dānaṃ deti. so taṃ dānaṃ deti samaṇassa vā brāhmaṇassa vā annaṃ  pānaṃ vatthaṃ yānaṃ mālāgandhavilepanaṃ seyyāvasathapadīpeyyaṃ. taṃ kiṃ  maññasi, sāriputta, dadeyya idhekacco evarūpaṃ dāna''nti? ``evaṃ,  bhante''.</p>
              <p>[03] ``tatra, sāriputta, yvāyaṃ sāpekho dānaṃ deti ^a^T4.0062^ea^, patibaddhacitto  dānaṃ deti, sannidhipekho dānaṃ deti, `imaṃ pecca paribhuñjissāmī'ti  dānaṃ deti. so ^a^M2.0443^ea^ taṃ dānaṃ datvā kāyassa bhedā paraṃ maraṇā  cātumahārājikānaṃ devānaṃ sahabyataṃ upapajjati. so taṃ kammaṃ  ^a^P4.0061^ea^ khepetvā taṃ iddhiṃ taṃ yasaṃ taṃ ādhipaccaṃ āgāmī  hoti āgantā itthattaṃ.</p>
              <p>[03] ``idha pana, sāriputta, ekacco na heva kho sāpekho dānaṃ  deti, na patibaddhacitto dānaṃ deti, na sannidhipekho dānaṃ deti, na  `imaṃ pecca paribhuñjissāmī'ti dānaṃ deti; api ca kho `sāhu  dāna'nti dānaṃ deti...pe0... napi `sāhu dāna'nti dānaṃ deti; api  ca kho `dinnapubbaṃ katapubbaṃ pitupitāmahehi na arahāmi porāṇaṃ  kulavaṃsaṃ hāpetu'nti dānaṃ deti...pe0... napi `dinnapubbaṃ katapubbaṃ  pitupitāmahehi na arahāmi porāṇaṃ kulavaṃsaṃ hāpetu'nti dānaṃ deti;  api ca kho `ahaṃ pacāmi, ime na pacanti, nārahāmi pacanto  apacantānaṃ dānaṃ adātu'nti dānaṃ deti...pe0... napi `ahaṃ pacāmi,  ime na pacanti, nārahāmi pacanto apacantānaṃ dānaṃ adātu'nti dānaṃ  deti; api ca kho `yathā tesaṃ pubbakānaṃ isīnaṃ tāni mahāyaññāni  ahesuṃ, seyyathidaṃ -- aṭṭhakassa vāmakassa vāmadevassa vessāmittassa  yamadaggino aṅgīrasassa bhāradvājassa vāseṭṭhassa kassapassa bhaguno,  evaṃ me ayaṃ ^a^V2.0206^ea^ dānasaṃvibhāgo bhavissatī'ti dānaṃ deti...pe0... napi  `yathā tesaṃ pubbakānaṃ isīnaṃ tāni mahāyaññāni ahesuṃ, seyyathidaṃ --  aṭṭhakassa vāmakassa vāmadevassa vessāmittassa yamadaggino  aṅgīrasassa bhāradvājassa vāseṭṭhassa ^a^T4.0063^ea^ kassapassa bhaguno, evaṃ me ayaṃ  dānasaṃvibhāgo ^a^P4.0062^ea^ bhavissatī'ti dānaṃ deti; api ca  kho `imaṃ me dānaṃ dadato cittaṃ pasīdati, attamanatā somanassaṃ  upajāyatī'ti dānaṃ deti...pe0... napi `imaṃ me dānaṃ dadato cittaṃ  pasīdati, attamanatā somanassaṃ upajāyatī'ti dānaṃ deti; api ca  kho cittālaṅkāracittaparikkhāraṃ dānaṃ deti. so taṃ dānaṃ deti  samaṇassa vā brāhmaṇassa vā annaṃ pānaṃ vatthaṃ yānaṃ mālāgandhavilepanaṃ  seyyāvasathapadīpeyyaṃ. taṃ kiṃ maññasi, sāriputta, dadeyya idhekacco  evarūpaṃ dāna''nti? ``evaṃ, bhante''.</p>
              <p>[03] ``tatra, sāriputta, yvāyaṃ na heva {naheva kho (sī0 syā0)} sāpekho dānaṃ deti; na  patibaddhacitto dānaṃ deti; na sannidhipekho dānaṃ deti; na `imaṃ pecca  paribhuñjissāmī'ti dānaṃ deti; napi `sāhu dāna'nti dānaṃ deti;  napi `dinnapubbaṃ katapubbaṃ pitupitāmahehi ^a^M2.0444^ea^ na arahāmi porāṇaṃ kulavaṃsaṃ  hāpetu'nti dānaṃ deti; napi `ahaṃ pacāmi, ime na pacanti, nārahāmi  pacanto apacantānaṃ dānaṃ adātu'nti dānaṃ deti; napi `yathā tesaṃ  pubbakānaṃ isīnaṃ tāni mahāyaññāni ahesuṃ, seyyathidaṃ -- aṭṭhakassa  vāmakassa vāmadevassa vessāmittassa yamadaggino aṅgīrasassa  bhāradvājassa vāseṭṭhassa kassapassa bhaguno, evaṃ me ayaṃ dānasaṃvibhāgo  bhavissatī'ti dānaṃ deti; napi `imaṃ me dānaṃ dadato cittaṃ  pasīdati, attamanatā somanassaṃ upajāyatī'ti dānaṃ deti; api ca  kho cittālaṅkāracittaparikkhāraṃ dānaṃ deti. so taṃ dānaṃ datvā  kāyassa bhedā paraṃ maraṇā brahmakāyikānaṃ devānaṃ sahabyataṃ ^a^T4.0064^ea^ upapajjati.  so taṃ kammaṃ ^a^P4.0063^ea^ khepetvā taṃ iddhiṃ taṃ yasaṃ taṃ  ādhipaccaṃ anāgāmī hoti anāgantā itthattaṃ. ayaṃ kho, sāriputta,  hetu ayaṃ paccayo yena midhekaccassa tādisaṃyeva dānaṃ dinnaṃ na  mahapphalaṃ hoti na mahānisaṃsaṃ. ayaṃ pana, sāriputta, hetu ayaṃ  paccayo yena midhekaccassa tādisaṃyeva dānaṃ dinnaṃ mahapphalaṃ hoti  mahānisaṃsa''nti. navamaṃ. </p>
            </h4>
            <h4>
              <h4n> 10. nandamātāsuttaṃ </h4n>
              <p>[03] 53^b^.^eb^ evaṃ me sutaṃ -- ekaṃ samayaṃ āyasmā ca  sāriputto āyasmā ca mahāmoggallāno ^a^V2.0207^ea^ dakkhiṇāgirismiṃ cārikaṃ  caranti mahatā bhikkhusaṅghena saddhiṃ. tena kho pana samayena  veḷukaṇḍakī {veḷukaṇḍakī (syā0) a0 ni0  6.37;  2.134; saṃ0 ni0  2.173 passitabbaṃ}  nandamātā upāsikā rattiyā paccūsasamayaṃ paccuṭṭhāya  pārāyanaṃ {cūḷani0 pārāyanavagga, vatthugāthā} sarena bhāsati.</p>
              <p>[03] tena kho pana samayena vessavaṇo mahārājā uttarāya disāya  dakkhiṇaṃ disaṃ gacchati kenacideva karaṇīyena. assosi kho  vessavaṇo mahārājā nandamātāya upāsikāya pārāyanaṃ sarena  bhāsantiyā, sutvā kathāpariyosānaṃ āgamayamāno aṭṭhāsi.</p>
              <p>[03] atha kho nandamātā upāsikā pārāyanaṃ sarena bhāsitvā tuṇhī  ahosi. atha kho vessavaṇo mahārājā nandamātāya upāsikāya  kathāpariyosānaṃ viditvā abbhānumodi -- ``sādhu bhagini, sādhu  bhaginī''ti! ``ko paneso, bhadramukhā''ti? ``ahaṃ te, bhagini,  bhātā vessavaṇo, mahārājā''ti. ``sādhu, bhadramukha, tena hi yo me  ayaṃ dhammapariyāyo bhaṇito ^a^M2.0445^ea^ idaṃ te hotu ātitheyya''nti. ``sādhu,  bhagini, etañceva me hotu ^a^P4.0064^ea^ ātitheyyaṃ.   sveva {sve ca (sī0)}  sāriputtamoggallānappamukho ^a^T4.0065^ea^ bhikkhusaṅgho akatapātarāso veḷukaṇḍakaṃ  āgamissati, tañca bhikkhusaṅghaṃ parivisitvā mama dakkhiṇaṃ  ādiseyyāsi. etañceva {evañca (sī0 syā0), etañca (?)} me bhavissati ātitheyya''nti.</p>
              <p>[03] atha kho nandamātā upāsikā tassā rattiyā accayena sake  nivesane paṇītaṃ khādanīyaṃ bhojanīyaṃ paṭiyādāpesi. atha kho  sāriputtamoggallānappamukho bhikkhusaṅgho akatapātarāso yena  veḷukaṇḍako tadavasari. atha kho nandamātā upāsikā aññataraṃ  purisaṃ āmantesi -- ``ehi tvaṃ, ambho purisa, ārāmaṃ gantvā  bhikkhusaṅghassa kālaṃ ārocehi -- `kālo, bhante, ayyāya  nandamātuyā nivesane niṭṭhitaṃ bhatta'''nti. ``evaṃ, ayye''ti kho  so puriso nandamātāya upāsikāya paṭissutvā ārāmaṃ gantvā  bhikkhusaṅghassa kālaṃ ārocesi -- ``kālo, bhante, ayyāya  nandamātuyā nivesane niṭṭhitaṃ bhatta''nti. atha kho  sāriputtamoggallānappamukho bhikkhusaṅgho pubbaṇhasamayaṃ nivāsetvā  pattacīvaramādāya yena nandamātāya upāsikāya nivesanaṃ tenupasaṅkami;  upasaṅkamitvā paññatte āsane nisīdi. atha kho nandamātā  upāsikā sāriputtamoggallānappamukhaṃ bhikkhusaṅghaṃ paṇītena khādanīyena  bhojanīyena sahatthā santappesi sampavāresi.</p>
              <p>[03] atha ^a^V2.0208^ea^ kho nandamātā upāsikā āyasmantaṃ sāriputtaṃ bhuttāviṃ  onītapattapāṇiṃ ekamantaṃ nisīdi. ekamantaṃ nisinnaṃ kho  nandamātaraṃ upāsikaṃ āyasmā sāriputto etadavoca -- ``ko pana  te, nandamāte, bhikkhusaṅghassa abbhāgamanaṃ ārocesī''ti?</p>
              <p>[03] ``idhāhaṃ, bhante ^a^T4.0066^ea^, rattiyā paccūsasamayaṃ paccuṭṭhāya pārāyanaṃ sarena  bhāsitvā tuṇhī ahosiṃ. atha kho, bhante, vessavaṇo mahārājā  ^a^P4.0065^ea^ mama kathāpariyosānaṃ viditvā abbhānumodi --  `sādhu, bhagini, sādhu, bhaginī'ti! `ko paneso, bhadramukhā'ti?  `ahaṃ te, bhagini, bhātā vessavaṇo, mahārājā'ti. `sādhu,  bhadramukha, tena hi yo me ayaṃ dhammapariyāyo ^a^M2.0446^ea^ bhaṇito idaṃ te hotu  ātitheyya'nti. `sādhu, bhagini, etañceva me hotu ātitheyyaṃ.  sveva sāriputtamoggallānappamukho bhikkhusaṅgho akatapātarāso  veḷukaṇḍakaṃ āgamissati, tañca bhikkhusaṅghaṃ parivisitvā mama  dakkhiṇaṃ ādiseyyāsi. etañceva {etañca (sī0), evañca (syā0)} me   bhavissati ātitheyya'nti. yadidaṃ {yamidaṃ (ma0 ni0 1.363)}, bhante,   dāne {puññaṃ hi taṃ (sī0), puññaṃ puññamahitaṃ (syā0), puññaṃ vā  puññamahaṃ vā (pī0), puññaṃ vā puññamahī vā (ka0)} puññañca   puññamahī ca taṃ {puññaṃ hi taṃ (sī0), puññaṃ  puññamahitaṃ (syā0), puññaṃ vā puññamahaṃ vā (pī0), puññaṃ vā  puññamahī vā (ka0)} vessavaṇassa mahārājassa sukhāya hotū''ti.</p>
              <p>[03] ``acchariyaṃ, nandamāte, abbhutaṃ, nandamāte! yatra hi nāma  vessavaṇena mahārājena evaṃmahiddhikena evaṃmahesakkhena devaputtena  sammukhā sallapissasī''ti.</p>
              <p>[03] ``na kho me, bhante, eseva acchariyo abbhuto dhammo.  atthi me aññopi acchariyo abbhuto dhammo. idha me, bhante,  nando nāma ekaputtako piyo manāpo. taṃ rājāno kismiñcideva  pakaraṇe okassa pasayha jīvitā voropesuṃ. tasmiṃ kho panāhaṃ,  bhante, dārake gahite vā gayhamāne vā vadhe vā vajjhamāne vā hate vā  haññamāne vā nābhijānāmi cittassa aññathatta''nti. ``acchariyaṃ,  nandamāte, abbhutaṃ nandamāte! yatra hi nāma cittuppādampi  {cittuppādamattampi (syā0)} parisodhessasī''ti.</p>
              <p>[03] ``na kho me, bhante ^a^P4.0066^ea^, eseva acchariyo  abbhuto ^a^T4.0067^ea^ dhammo. atthi me aññopi acchariyo abbhuto dhammo.  idha me, bhante, sāmiko kālaṅkato aññataraṃ yakkhayoniṃ upapanno.  so me teneva purimena attabhāvena uddassesi. na kho panāhaṃ, bhante,  abhijānāmi ^a^V2.0209^ea^ tatonidānaṃ cittassa aññathatta''nti. ``acchariyaṃ,  nandamāte, abbhutaṃ, nandamāte! yatra hi nāma cittuppādampi  parisodhessasī''ti.</p>
              <p>[03] ``na kho me, bhante, eseva acchariyo abbhuto dhammo.  atthi me aññopi acchariyo abbhuto dhammo. yatohaṃ, bhante,  sāmikassa daharasseva daharā ānītā nābhijānāmi sāmikaṃ manasāpi  aticaritā {aticarituṃ (syā0), aticārittaṃ (ka0)}, kuto pana   kāyenā''ti! ``acchariyaṃ, nandamāte,  abbhutaṃ, nandamāte! yatra hi nāma cittuppādampi parisodhessasī''ti.</p>
              <p>[03] ``na ^a^M2.0447^ea^ kho me, bhante, eseva acchariyo abbhuto dhammo.  atthi me aññopi acchariyo abbhuto dhammo. yadāhaṃ, bhante,  upāsikā paṭidesitā nābhijānāmi kiñci sikkhāpadaṃ sañcicca  vītikkamitā''ti. ``acchariyaṃ, nandamāte, abbhutaṃ, nandamāte''ti!</p>
              <p>[03] ``na kho me, bhante, eseva acchariyo abbhuto dhammo.  atthi me aññopi acchariyo abbhuto dhammo. idhāhaṃ, bhante,  yāvadeva {yāvadeva (sī0 syā0) saṃ0 ni0  2.152 pāḷi ca aṭṭhakathāṭīkā ca passitabbā}   ākaṅkhāmi   vivicceva kāmehi vivicca akusalehi dhammehi  savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharāmi. vitakkavicārānaṃ vūpasamā ajjhattaṃ sampasādanaṃ cetaso  ekodibhāvaṃ avitakkaṃ avicāraṃ vivekajaṃ pītisukhaṃ dutiyaṃ jhānaṃ  upasampajja viharāmi. pītiyā ca virāgā upekkhikā ca viharāmi  satā ca sampajānā sukhañca ^a^T4.0068^ea^ kāye ^a^P4.0067^ea^ paṭisaṃvedemi, yaṃ  taṃ ariyā ācikkhanti -- `upekkhako satimā sukhavihārī'ti  tatiyaṃ jhānaṃ upasampajja viharāmi. sukhassa ca pahānā dukkhassa ca  pahānā pubbeva somanassadomanassānaṃ atthaṅgamā adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharāmī''ti.  ``acchariyaṃ, nandamāte, abbhutaṃ, nandamāte''ti!</p>
              <p>[03] ``na kho me, bhante, eseva acchariyo abbhuto dhammo.  atthi me aññopi acchariyo abbhuto dhammo. yānimāni, bhante,  bhagavatā desitāni pañcorambhāgiyāni saṃyojanāni nāhaṃ tesaṃ kiñci  attani appahīnaṃ samanupassāmī''ti. ``acchariyaṃ, nandamāte,  abbhutaṃ, nandamāte''ti!</p>
              <p>[03] atha ^a^V2.0210^ea^ kho āyasmā sāriputto nandamātaraṃ upāsikaṃ dhammiyā  kathāya sandassetvā samādapetvā samuttejetvā sampahaṃsetvā uṭṭhāyāsanā  pakkāmīti. dasamaṃ. </p>
              <p>[06] mahāyaññavaggo pañcamo. </p>
              <p>[01] tassuddānaṃ -- </p>
              <p>[21] ṭhiti ca parikkhāraṃ dve, aggī saññā ca dve parā. </p>
              <p>[22] methunā saṃyogo dānaṃ, nandamātena te dasāti.. </p>
              <p>[06] paṭhamapaṇṇāsakaṃ samattaṃ. </p>
            </h4>
          </h3>
          </h2>
          <h2>
          <h2n> dutiyapaṇṇāsakaṃ </h2n>
          <h3>
            <h3n> 6. abyākatavaggo </h3n>
            <h4>
              <h4n> 1. abyākatasuttaṃ </h4n>
              <p>[03] 54^b^.^eb^ atha ^a^T4.0069^ea^ ^a^M2.0448^ea^ ^a^V2.0211^ea^ kho aññataro bhikkhu yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ ^a^P4.0068^ea^  nisīdi. ekamantaṃ nisinno kho so bhikkhu bhagavantaṃ  etadavoca -- ``ko nu kho, bhante, hetu ko paccayo yena sutavato  ariyasāvakassa vicikicchā nuppajjati abyākatavatthūsū''ti?</p>
              <p>[03] ``diṭṭhinirodhā kho, bhikkhu, sutavato ariyasāvakassa  vicikicchā nuppajjati abyākatavatthūsu. `hoti tathāgato paraṃ  maraṇā'ti kho, bhikkhu, diṭṭhigatametaṃ; `na hoti tathāgato paraṃ  maraṇā'ti kho, bhikkhu, diṭṭhigatametaṃ; `hoti ca na ca hoti  tathāgato paraṃ maraṇā'ti kho, bhikkhu, diṭṭhigatametaṃ; `neva hoti na  na hoti tathāgato paraṃ maraṇā'ti kho, bhikkhu, diṭṭhigatametaṃ.  assutavā, bhikkhu, puthujjano diṭṭhiṃ nappajānāti, diṭṭhisamudayaṃ  nappajānāti, diṭṭhinirodhaṃ nappajānāti, diṭṭhinirodhagāminiṃ paṭipadaṃ  nappajānāti. tassa sā diṭṭhi pavaḍḍhati, so na parimuccati  jātiyā jarāya maraṇena sokehi paridevehi dukkhehi domanassehi  upāyāsehi, na parimuccati dukkhasmāti vadāmi.</p>
              <p>[03] ``sutavā ca kho, bhikkhu, ariyasāvako diṭṭhiṃ pajānāti,  diṭṭhisamudayaṃ pajānāti, diṭṭhinirodhaṃ pajānāti, diṭṭhinirodhagāminiṃ  paṭipadaṃ pajānāti. tassa sā diṭṭhi nirujjhati, so parimuccati  jātiyā jarāya maraṇena sokehi paridevehi dukkhehi ^a^T4.0070^ea^ domanassehi  upāyāsehi, parimuccati dukkhasmāti vadāmi. evaṃ jānaṃ kho,  bhikkhu, sutavā ariyasāvako evaṃ passaṃ `hoti tathāgato paraṃ  maraṇā'tipi na byākaroti; `na hoti tathāgato paraṃ maraṇā'tipi na  byākaroti; `hoti ca na ca hoti tathāgato paraṃ maraṇā'tipi na  byākaroti; `neva hoti na na hoti tathāgato paraṃ maraṇā'tipi na  byākaroti. evaṃ jānaṃ kho, bhikkhu, sutavā ariyasāvako evaṃ  passaṃ evaṃ abyākaraṇadhammo hoti abyākatavatthūsu ^a^V2.0212^ea^. evaṃ jānaṃ kho,  bhikkhu, sutavā ariyasāvako evaṃ passaṃ na chambhati, na kampati, na  vedhati, na santāsaṃ āpajjati abyākatavatthūsu.</p>
              <p>[03] ```hoti ^a^M2.0449^ea^ tathāgato paraṃ maraṇā'ti kho, bhikkhu,  taṇhāgatametaṃ...pe0... saññāgatametaṃ ^a^P4.0069^ea^...pe0...  maññitametaṃ...pe0... papañcitametaṃ...pe0... upādānagatametaṃ...pe0...  `hoti tathāgato paraṃ maraṇā'ti kho, bhikkhu, vippaṭisāro eso;  `na hoti tathāgato paraṃ maraṇā'ti kho, bhikkhu, vippaṭisāro eso;  `hoti ca na ca hoti tathāgato paraṃ maraṇā'ti kho, bhikkhu,  vippaṭisāro eso; `neva hoti na na hoti tathāgato paraṃ maraṇā'ti  kho, bhikkhu, vippaṭisāro eso. assutavā, bhikkhu, puthujjano  vippaṭisāraṃ nappajānāti, vippaṭisārasamudayaṃ nappajānāti,  vippaṭisāranirodhaṃ nappajānāti, vippaṭisāranirodhagāminiṃ paṭipadaṃ  nappajānāti. tassa so vippaṭisāro pavaḍḍhati, so na parimuccati  jātiyā jarāya maraṇena sokehi paridevehi dukkhehi domanassehi  upāyāsehi, na parimuccati dukkhasmāti vadāmi. </p>
              <p>[01] ``sutavā ca kho, bhikkhu, ariyasāvako vippaṭisāraṃ  pajānāti, vippaṭisārasamudayaṃ pajānāti, vippaṭisāranirodhaṃ  pajānāti ^a^T4.0071^ea^, vippaṭisāranirodhagāminiṃ paṭipadaṃ pajānāti. tassa so  vippaṭisāro nirujjhati, so parimuccati jātiyā...pe0...  dukkhasmāti vadāmi. evaṃ jānaṃ kho, bhikkhu, sutavā ariyasāvako  evaṃ passaṃ `hoti tathāgato paraṃ maraṇā'tipi na byākaroti...pe0...  `neva hoti na na hoti tathāgato paraṃ maraṇā'tipi na byākaroti.  evaṃ jānaṃ kho, bhikkhu, sutavā ariyasāvako evaṃ passaṃ evaṃ  abyākaraṇadhammo hoti abyākatavatthūsu. evaṃ jānaṃ kho, bhikkhu,  sutavā ariyasāvako evaṃ passaṃ na chambhati, na kampati, na vedhati,  na santāsaṃ āpajjati abyākatavatthūsu. ayaṃ ^a^P4.0070^ea^  kho, bhikkhu, hetu ayaṃ paccayo yena sutavato ariyasāvakassa  vicikicchā nuppajjati abyākatavatthūsū''ti. paṭhamaṃ. </p>
            </h4>
            <h4>
              <h4n> 2. purisagatisuttaṃ </h4n>
              <p>[03] 55^b^.^eb^ ``satta ca {satta (sī0), satta ca kho (ka0)}, bhikkhave,   purisagatiyo desessāmi  anupādā ca parinibbānaṃ {parinibbāṇaṃ (sī0)}. taṃ suṇātha ^a^V2.0213^ea^, sādhukaṃ manasi karotha;  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca -- ``katamā ca, bhikkhave, satta  purisagatiyo?</p>
              <p>[03] ``idha ^a^M2.0450^ea^, bhikkhave, bhikkhu evaṃ paṭipanno hoti -- `no cassa  no ca me siyā, na bhavissati na me bhavissati, yadatthi yaṃ bhūtaṃ  taṃ pajahāmī'ti upekkhaṃ paṭilabhati. so bhave na rajjati, sambhave na  rajjati, atthuttari padaṃ santaṃ sammappaññāya passati. tañca khvassa  padaṃ na sabbena sabbaṃ sacchikataṃ hoti, tassa na sabbena sabbaṃ  mānānusayo pahīno hoti, na sabbena sabbaṃ bhavarāgānusayo pahīno  hoti, na sabbena sabbaṃ avijjānusayo pahīno hoti. so pañcannaṃ  orambhāgiyānaṃ saṃyojanānaṃ parikkhayā antarāparinibbāyī hoti.  seyyathāpi, bhikkhave, divasaṃsantatte {divasasantatte (sī0 syā0) ma0 ni0 2.154} ayokapāle   haññamāne papaṭikā  nibbattitvā nibbāyeyya. evamevaṃ kho, bhikkhave, bhikkhu evaṃ  paṭipanno hoti -- `no cassa no ca me siyā, na bhavissati na me  bhavissati, yadatthi yaṃ bhūtaṃ taṃ pajahāmī'ti upekkhaṃ paṭilabhati.  so bhave ^a^T4.0072^ea^ na rajjati, sambhave na rajjati, atthuttari padaṃ santaṃ  sammappaññāya passati. tañca khvassa padaṃ na sabbena ^a^P4.0071^ea^  sabbaṃ sacchikataṃ hoti, tassa na sabbena sabbaṃ mānānusayo  pahīno hoti, na sabbena sabbaṃ bhavarāgānusayo pahīno hoti, na  sabbena sabbaṃ avijjānusayo pahīno hoti. so pañcannaṃ  orambhāgiyānaṃ saṃyojanānaṃ parikkhayā antarāparinibbāyī hoti.</p>
              <p>[03] ``idha pana, bhikkhave, bhikkhu evaṃ paṭipanno hoti -- `no  cassa no ca me siyā, na bhavissati na me bhavissati, yadatthi yaṃ  bhūtaṃ taṃ pajahāmī'ti upekkhaṃ paṭilabhati. so bhave na rajjati,  sambhave na rajjati, atthuttari padaṃ santaṃ sammappaññāya passati.  tañca khvassa padaṃ na sabbena sabbaṃ sacchikataṃ hoti, tassa na  sabbena sabbaṃ mānānusayo pahīno hoti, na sabbena sabbaṃ  bhavarāgānusayo pahīno hoti, na sabbena sabbaṃ avijjānusayo pahīno  hoti. so pañcannaṃ orambhāgiyānaṃ saṃyojanānaṃ parikkhayā  antarāparinibbāyī hoti. seyyathāpi, bhikkhave, divasaṃsantatte  ayokapāle haññamāne papaṭikā nibbattitvā uppatitvā ^a^T4.0073^ea^ nibbāyeyya.  evamevaṃ kho, bhikkhave, bhikkhu evaṃ paṭipanno hoti -- no cassa no  ca me siyā...pe0... so pañcannaṃ orambhāgiyānaṃ saṃyojanānaṃ  parikkhayā antarāparinibbāyī hoti.</p>
              <p>[03] ``idha ^a^M2.0451^ea^ ^a^V2.0214^ea^ pana, bhikkhave, bhikkhu evaṃ paṭipanno hoti -- no  cassa no ca me siyā...pe0... so pañcannaṃ orambhāgiyānaṃ  saṃyojanānaṃ parikkhayā antarāparinibbāyī hoti. seyyathāpi,  bhikkhave, divasaṃsantatte ayokapāle haññamāne papaṭikā nibbattitvā  uppatitvā anupahacca talaṃ nibbāyeyya. evamevaṃ kho, bhikkhave,  bhikkhu evaṃ paṭipanno hoti -- no cassa no ca me siyā...pe0...  ^a^P4.0072^ea^ so pañcannaṃ orambhāgiyānaṃ saṃyojanānaṃ parikkhayā  antarāparinibbāyī hoti.</p>
              <p>[03] ``idha pana, bhikkhave, bhikkhu evaṃ paṭipanno hoti -- no  cassa no ca me siyā...pe0... so pañcannaṃ orambhāgiyānaṃ  saṃyojanānaṃ parikkhayā upahaccaparinibbāyī hoti. seyyathāpi,  bhikkhave, divasaṃsantatte ayokapāle haññamāne papaṭikā nibbattitvā  uppatitvā upahacca talaṃ nibbāyeyya. evamevaṃ kho, bhikkhave, bhikkhu  evaṃ paṭipanno hoti -- no cassa no ca me siyā...pe0... so  pañcannaṃ orambhāgiyānaṃ saṃyojanānaṃ parikkhayā upahaccaparinibbāyī  hoti.</p>
              <p>[03] ``idha pana, bhikkhave, bhikkhu evaṃ paṭipanno hoti -- no  cassa no ca me siyā...pe0... so pañcannaṃ orambhāgiyānaṃ  saṃyojanānaṃ parikkhayā asaṅkhāraparinibbāyī hoti. seyyathāpi,  bhikkhave, divasaṃsantatte ayokapāle haññamāne papaṭikā nibbattitvā  uppatitvā paritte tiṇapuñje vā kaṭṭhapuñje vā nipateyya. sā tattha  aggimpi janeyya, dhūmampi janeyya, aggimpi janetvā dhūmampi  janetvā tameva parittaṃ tiṇapuñjaṃ vā kaṭṭhapuñjaṃ vā pariyādiyitvā  anāhārā nibbāyeyya. evamevaṃ kho, bhikkhave, bhikkhu evaṃ paṭipanno  hoti -- no cassa no ca me siyā...pe0... so pañcannaṃ  orambhāgiyānaṃ saṃyojanānaṃ parikkhayā asaṅkhāraparinibbāyī hoti.</p>
              <p>[03] ``idha ^a^P4.0073^ea^ pana, bhikkhave, bhikkhu evaṃ  paṭipanno hoti -- no cassa no ca me siyā...pe0... so pañcannaṃ  orambhāgiyānaṃ saṃyojanānaṃ parikkhayā sasaṅkhāraparinibbāyī hoti.  seyyathāpi, bhikkhave, divasaṃsantatte ayokapāle haññamāne papaṭikā  nibbattitvā uppatitvā ^a^T4.0074^ea^ vipule tiṇapuñje vā kaṭṭhapuñje vā nipateyya.  sā tattha aggimpi janeyya, dhūmampi janeyya, aggimpi janetvā  dhūmampi janetvā tameva vipulaṃ tiṇapuñjaṃ vā kaṭṭhapuñjaṃ vā  ^a^V2.0215^ea^ pariyādiyitvā anāhārā nibbāyeyya. evamevaṃ kho, bhikkhave,  bhikkhu ^a^M2.0452^ea^ evaṃ paṭipanno hoti -- no cassa no ca me siyā...pe0...  so pañcannaṃ orambhāgiyānaṃ saṃyojanānaṃ parikkhayā  sasaṅkhāraparinibbāyī hoti.</p>
              <p>[03] ``idha pana, bhikkhave, bhikkhu evaṃ paṭipanno hoti -- `no  cassa no ca me siyā, na bhavissati na me bhavissati, yadatthi yaṃ  bhūtaṃ taṃ pajahāmī'ti upekkhaṃ paṭilabhati. so bhave na rajjati,  sambhave na rajjati, atthuttari padaṃ santaṃ sammapaññāya passati. tañca  khvassa padaṃ na sabbena sabbaṃ sacchikataṃ hoti, tassa na sabbena  sabbaṃ mānānusayo pahīno hoti, na sabbena sabbaṃ bhavarāgānusayo  pahīno hoti, na sabbena sabbaṃ avijjānusayo pahīno hoti. so  pañcannaṃ orambhāgiyānaṃ saṃyojanānaṃ parikkhayā uddhaṃsoto hoti  akaniṭṭhagāmī. seyyathāpi, bhikkhave, divasaṃsantatte ayokapāle  haññamāne papaṭikā nibbattitvā uppatitvā mahante tiṇapuñje vā  kaṭṭhapuñje vā nipateyya. sā tattha aggimpi janeyya, dhūmampi  janeyya, aggimpi janetvā dhūmampi janetvā tameva mahantaṃ tiṇapuñjaṃ  ^a^P4.0074^ea^ vā kaṭṭhapuñjaṃ vā pariyādiyitvā gacchampi daheyya {ḍaheyya  (aññattha)},  dāyampi daheyya, gacchampi dahitvā dāyampi dahitvā haritantaṃ vā  pathantaṃ vā {panthantaṃ vā (sī0) syāmapotthake idaṃ na dissati} selantaṃ   vā udakantaṃ vā ramaṇīyaṃ vā bhūmibhāgaṃ āgamma  anāhārā nibbāyeyya. evamevaṃ kho, bhikkhave, bhikkhu evaṃ paṭipanno  hoti -- no cassa no ca me siyā...pe0... so pañcannaṃ  orambhāgiyānaṃ saṃyojanānaṃ parikkhayā uddhaṃsoto hoti akaniṭṭhagāmī.  imā kho, bhikkhave, satta purisagatiyo.</p>
              <p>[03] ``katamañca, bhikkhave, anupādāparinibbānaṃ? idha, bhikkhave,  bhikkhu evaṃ paṭipanno hoti -- `no cassa no ca me siyā, na  bhavissati na me bhavissati, yadatthi yaṃ bhūtaṃ taṃ pajahāmī'ti upekkhaṃ  paṭilabhati. so bhave na rajjati, sambhave na rajjati, atthuttari ^a^T4.0075^ea^ padaṃ  santaṃ sammappaññāya passati. tañca khvassa padaṃ sabbena sabbaṃ  sacchikataṃ hoti, tassa sabbena sabbaṃ mānānusayo pahīno hoti,  sabbena sabbaṃ bhavarāgānusayo pahīno hoti, sabbena sabbaṃ  avijjānusayo pahīno hoti. so āsavānaṃ khayā...pe0...  sacchikatvā upasampajja viharati. idaṃ vuccati, bhikkhave,  anupādāparinibbānaṃ. imā kho, bhikkhave, satta purisagatiyo  anupādā ca parinibbāna''nti. dutiyaṃ. </p>
            </h4>
            <h4>
              <h4n> 3. tissabrahmāsuttaṃ </h4n>
              <p>[03] 56^b^.^eb^ evaṃ ^a^M2.0453^ea^ ^a^V2.0216^ea^ me sutaṃ -- ekaṃ samayaṃ bhagavā rājagahe  viharati gijjhakūṭe pabbate. atha kho dve devatā abhikkantāya rattiyā  abhikkantavaṇṇā kevalakappaṃ gijjhakūṭaṃ ^a^P4.0075^ea^ obhāsetvā  yena bhagavā tenupasaṅkamiṃsu; upasaṅkamitvā bhagavantaṃ abhivādetvā  ekamantaṃ aṭṭhaṃsu. ekamantaṃ ṭhitā kho ekā devatā bhagavantaṃ  etadavoca -- ``etā, bhante, bhikkhuniyo vimuttā''ti. aparā  devatā bhagavantaṃ etadavoca -- ``etā, bhante, bhikkhuniyo  anupādisesā suvimuttā''ti. idamavocuṃ tā devatā. samanuñño  satthā ahosi. atha kho tā devatā ``samanuñño satthā''ti  bhagavantaṃ abhivādetvā padakkhiṇaṃ katvā tatthevantaradhāyiṃsu.</p>
              <p>[03] atha kho bhagavā tassā rattiyā accayena bhikkhū āmantesi --  ``imaṃ, bhikkhave, rattiṃ dve devatā abhikkantāya rattiyā  abhikkantavaṇṇā kevalakappaṃ gijjhakūṭaṃ obhāsetvā yenāhaṃ  tenupasaṅkamiṃsu; upasaṅkamitvā maṃ abhivādetvā ekamantaṃ aṭṭhaṃsu.  ekamantaṃ ṭhitā kho, bhikkhave, ekā devatā maṃ etadavoca -- `etā,  bhante, bhikkhuniyo vimuttā'ti. aparā devatā maṃ etadavoca ^a^T4.0076^ea^ --  `etā, bhante, bhikkhuniyo anupādisesā suvimuttā'ti. idamavocuṃ,  bhikkhave, tā devatā. idaṃ vatvā maṃ abhivādetvā padakkhiṇaṃ katvā  tatthevantaradhāyiṃsū''ti.</p>
              <p>[03] tena kho pana samayena āyasmā mahāmoggallāno bhagavato  avidūre nisinno hoti. atha kho āyasmato mahāmoggallānassa  etadahosi -- ``katamesānaṃ kho devānaṃ evaṃ ñāṇaṃ hoti --  `saupādisese vā saupādisesoti, anupādisese vā  anupādiseso'''ti? tena kho pana samayena tisso nāma bhikkhu  adhunākālaṅkato aññataraṃ brahmalokaṃ upapanno hoti. tatrāpi naṃ evaṃ  jānanti -- ``tisso brahmā mahiddhiko mahānubhāvo''ti.</p>
              <p>[03] atha kho āyasmā mahāmoggallāno -- seyyathāpi nāma balavā  puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya,  evamevaṃ -- gijjhakūṭe pabbate antarahito tasmiṃ brahmaloke pāturahosi.  addasā kho tisso brahmā āyasmantaṃ mahāmoggallānaṃ dūratova  ^a^M2.0454^ea^ āgacchantaṃ. disvā āyasmantaṃ ^a^P4.0076^ea^ mahāmoggallānaṃ  etadavoca -- ``ehi kho, mārisa moggallāna; svāgataṃ, mārisa  moggallāna! cirassaṃ kho, mārisa moggallāna, imaṃ pariyāyamakāsi  ^a^V2.0217^ea^, yadidaṃ idhāgamanāya. nisīda, mārisa moggallāna, idamāsanaṃ  paññatta''nti. nisīdi kho āyasmā mahāmoggallāno paññatte āsane.  tissopi kho brahmā āyasmantaṃ mahāmoggallānaṃ abhivādetvā  ekamantaṃ nisīdi. ekamantaṃ nisinnaṃ kho tissaṃ brahmānaṃ āyasmā  mahāmoggallāno etadavoca -- ``katamesānaṃ kho, tissa ^a^T4.0077^ea^, devānaṃ evaṃ  ñāṇaṃ hoti -- `saupādisese vā saupādisesoti, anupādisese vā  anupādiseso'''ti? ``brahmakāyikānaṃ kho, mārisa moggallāna,  devānaṃ evaṃ ñāṇaṃ hoti -- `saupādisese vā saupādisesoti,  anupādisese vā anupādiseso'''ti.</p>
              <p>[03] ``sabbesaññeva kho, tissa, brahmakāyikānaṃ devānaṃ evaṃ ñāṇaṃ  hoti -- `saupādisese vā saupādisesoti, anupādisese vā  anupādiseso'''ti? ``na kho, mārisa moggallāna, sabbesaṃ  brahmakāyikānaṃ devānaṃ evaṃ ñāṇaṃ hoti -- `saupādisese vā  saupādisesoti, anupādisese vā anupādiseso'''ti.</p>
              <p>[03] ``ye kho te, mārisa moggallāna, brahmakāyikā devā brahmena  āyunā santuṭṭhā brahmena vaṇṇena brahmena sukhena brahmena yasena brahmena  ādhipateyyena santuṭṭhā, te uttari nissaraṇaṃ yathābhūtaṃ nappajānanti.  tesaṃ na evaṃ ñāṇaṃ hoti -- `saupādisese vā saupādisesoti,  anupādisese vā anupādiseso'ti. ye ca kho te, mārisa  moggallāna, brahmakāyikā devā brahmena āyunā asantuṭṭhā, brahmena  vaṇṇena brahmena sukhena brahmena yasena brahmena ādhipateyyena asantuṭṭhā,  te ca uttari nissaraṇaṃ yathābhūtaṃ ^a^P4.0077^ea^ pajānanti.  tesaṃ evaṃ ñāṇaṃ hoti -- `saupādisese vā saupādisesoti,  anupādisese vā anupādiseso'''ti.</p>
              <p>[03] ``idha, mārisa moggallāna, bhikkhu ubhatobhāgavimutto hoti.  tamenaṃ te devā evaṃ jānanti -- `ayaṃ kho āyasmā  ubhatobhāgavimutto. yāvassa kāyo ṭhassati tāva naṃ dakkhanti  devamanussā. kāyassa bhedā na naṃ dakkhanti ^a^T4.0078^ea^ devamanussā'ti.  evampi kho, mārisa moggallāna ^a^M2.0455^ea^, tesaṃ devānaṃ ñāṇaṃ hoti --  `saupādisese vā saupādisesoti, anupādisese vā  anupādiseso'''ti.</p>
              <p>[03] ``idha pana, mārisa moggallāna, bhikkhu paññāvimutto hoti.  tamenaṃ te devā evaṃ jānanti ^a^V2.0218^ea^ -- `ayaṃ kho āyasmā paññāvimutto.  yāvassa kāyo ṭhassati tāva naṃ dakkhanti devamanussā. kāyassa  bhedā na naṃ dakkhanti devamanussā'ti. evampi kho, mārisa  moggallāna, tesaṃ devānaṃ ñāṇaṃ hoti -- `saupādisese vā  saupādisesoti, anupādisese vā anupādiseso'''ti.</p>
              <p>[03] ``idha pana, mārisa moggallāna, bhikkhu kāyasakkhī hoti.  tamenaṃ devā evaṃ jānanti -- `ayaṃ kho āyasmā kāyasakkhī.  appeva nāma ayamāyasmā anulomikāni senāsanāni paṭisevamāno  kalyāṇamitte bhajamāno indriyāni samannānayamāno -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihareyyā'ti. evampi kho, mārisa moggallāna, tesaṃ  devānaṃ ñāṇaṃ hoti -- `saupādisese vā saupādisesoti,  anupādisese vā anupādiseso'''ti.</p>
              <p>[03] ``idha pana, mārisa moggallāna, bhikkhu diṭṭhippatto  hoti...pe0... saddhāvimutto hoti...pe0... dhammānusārī hoti.  tamenaṃ te devā evaṃ jānanti -- `ayaṃ kho āyasmā dhammānusārī  ^a^P4.0078^ea^. appeva nāma ayamāyasmā anulomikāni  senāsanāni paṭisevamāno kalyāṇamitte bhajamāno indriyāni  samannānayamāno -- yassatthāya kulaputtā sammadeva agārasmā  anagāriyaṃ pabbajanti tadanuttaraṃ -- brahmacariyapariyosānaṃ diṭṭheva ^a^T4.0079^ea^ dhamme  sayaṃ abhiññā sacchikatvā upasampajja vihareyyā'ti. evampi kho,  mārisa moggallāna, tesaṃ devānaṃ ñāṇaṃ hoti -- `saupādisese vā  saupādisesoti, anupādisese vā anupādiseso'''ti.</p>
              <p>[03] atha kho āyasmā mahāmoggallāno tissassa brahmuno bhāsitaṃ  abhinanditvā anumoditvā -- seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evamevaṃ  -- brahmaloke antarahito gijjhakūṭe pabbate pāturahosi. atha kho  āyasmā mahāmoggallāno yena bhagavā tenupasaṅkami; upasaṅkamitvā  bhagavantaṃ abhivādetvā ^a^M2.0456^ea^ ekamantaṃ nisīdi. ekamantaṃ nisinno kho  āyasmā mahāmoggallāno yāvatako ahosi tissena brahmunā saddhiṃ  kathāsallāpo taṃ sabbaṃ bhagavato ārocesi.</p>
              <p>[03] ``na ^a^V2.0219^ea^ hi pana te, moggallāna, tisso brahmā sattamaṃ  animittavihāriṃ puggalaṃ deseti''. ``etassa, bhagavā, kālo;  etassa, sugata, kālo! yaṃ bhagavā sattamaṃ animittavihāriṃ puggalaṃ  deseyya. bhagavato sutvā bhikkhū dhāressantī''ti. ``tena hi,  moggallāna, suṇāhi, sādhukaṃ manasi karohi; bhāsissāmī''ti.  ``evaṃ, bhante''ti kho āyasmā mahāmoggallāno bhagavato paccassosi.  bhagavā etadavoca --</p>
              <p>[03] ``idha, moggallāna, bhikkhu sabbanimittānaṃ amanasikārā  animittaṃ cetosamādhiṃ upasampajja viharati. tamenaṃ te devā evaṃ  jānanti -- `ayaṃ kho āyasmā sabbanimittānaṃ amanasikārā  animittaṃ cetosamādhiṃ upasampajja viharati. appeva nāma  ayamāyasmā anulomikāni senāsanāni paṭisevamāno kalyāṇamitte  bhajamāno ^a^T4.0080^ea^ indriyāni samannānayamāno -- yassatthāya kulaputtā  sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā ^a^P4.0079^ea^  upasampajja vihareyyā'ti. evaṃ kho, moggallāna, tesaṃ  devānaṃ ñāṇaṃ hoti -- `saupādisese vā saupādisesoti,  anupādisese vā anupādiseso'''ti. tatiyaṃ. </p>
            </h4>
            <h4>
              <h4n> 4. sīhasenāpatisuttaṃ </h4n>
              <p>[03] 57^b^.^eb^ evaṃ me sutaṃ -- ekaṃ samayaṃ bhagavā vesāliyaṃ  viharati mahāvane kūṭāgārasālāyaṃ. atha kho sīho senāpati yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho sīho senāpati bhagavantaṃ  etadavoca -- ``sakkā nu kho, bhante, sandiṭṭhikaṃ dānaphalaṃ  paññāpetu''nti?</p>
              <p>[03] ``tena hi, sīha, taññevettha paṭipucchissāmi, yathā te  khameyya tathā naṃ byākareyyāsi. taṃ kiṃ maññasi, sīha, idha dve  purisā -- eko puriso assaddho maccharī kadariyo paribhāsako,  eko puriso saddho dānapati ^a^M2.0457^ea^ anuppadānarato. taṃ kiṃ maññasi,  sīha, kaṃ nu kho {kiṃ nu kho (ka0)} arahanto paṭhamaṃ anukampantā anukampeyyuṃ -- `yo  vā so puriso assaddho maccharī kadariyo paribhāsako, yo vā so  puriso saddho dānapati anuppadānarato'''ti?</p>
              <p>[03] ``yo ^a^V2.0220^ea^ so, bhante, puriso assaddho maccharī kadariyo  paribhāsako, kintaṃ {kinti (ka0)} arahanto paṭhamaṃ anukampantā anukampissanti!  yo ca kho so, bhante, puriso saddho dānapati anuppadānarato taṃyeva  arahanto paṭhamaṃ anukampantā anukampeyyuṃ''.</p>
              <p>[03] ``taṃ kiṃ maññasi, sīha, kaṃ nu kho ^a^T4.0081^ea^ arahanto paṭhamaṃ  upasaṅkamantā upasaṅkameyyuṃ -- `yo vā so puriso assaddho maccharī  kadariyo paribhāsako, yo vā so puriso ^a^P4.0080^ea^ saddho  dānapati anuppadānarato'''ti? ``yo so, bhante, puriso assaddho  maccharī kadariyo paribhāsako, kintaṃ arahanto paṭhamaṃ upasaṅkamantā  upasaṅkamissanti! yo ca kho so, bhante, puriso saddho dānapati  anuppadānarato taṃyeva arahanto paṭhamaṃ upasaṅkamantā upasaṅkameyyuṃ''.</p>
              <p>[03] ``taṃ kiṃ maññasi, sīha, kassa nu kho arahanto paṭhamaṃ  paṭiggaṇhantā paṭiggaṇheyyuṃ -- `yo vā so puriso assaddho maccharī  kadariyo paribhāsako, yo vā so puriso saddho dānapati  anuppadānarato'''ti? ``yo so, bhante, puriso assaddho maccharī  kadariyo paribhāsako, kintaṃ tassa arahanto paṭhamaṃ paṭiggaṇhantā  paṭiggaṇhissanti! yo ca kho so, bhante, puriso saddho dānapati  anuppadānarato tasseva arahanto paṭhamaṃ paṭiggaṇhantā paṭiggaṇheyyuṃ'''.</p>
              <p>[03] ``taṃ kiṃ maññasi, sīha, kassa nu kho arahanto paṭhamaṃ dhammaṃ  desentā deseyyuṃ -- `yo vā so puriso assaddho maccharī kadariyo  paribhāsako, yo vā so puriso saddho dānapati anuppadānarato'''ti?  ``yo so, bhante, puriso assaddho maccharī kadariyo  paribhāsako, kintaṃ tassa arahanto paṭhamaṃ dhammaṃ desentā desessanti!  yo ca kho so, bhante, puriso saddho dānapati anuppadānarato tasseva  arahanto paṭhamaṃ dhammaṃ desentā deseyyuṃ'' ^a^T4.0082^ea^.</p>
              <p>[03] ``taṃ ^a^M2.0458^ea^ kiṃ maññasi, sīha, kassa nu kho kalyāṇo kittisaddo  abbhuggaccheyya -- `yo vā so puriso assaddho maccharī kadariyo  paribhāsako, yo vā so puriso saddho dānapati anuppadānarato'''ti?  ``yo so, bhante, puriso assaddho maccharī kadariyo  paribhāsako, kintaṃ tassa kalyāṇo kittisaddo abbhuggacchissati!  yo ca kho so, bhante, puriso saddho dānapati anuppadānarato tasseva  kalyāṇo kittisaddo abbhuggaccheyya''.</p>
              <p>[03] ``taṃ ^a^V2.0221^ea^ kiṃ maññasi, sīha, ko nu kho yaṃyadeva parisaṃ  upasaṅkameyya, yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ visārado ^a^P4.0081^ea^  upasaṅkameyya amaṅkubhūto -- `yo vā so puriso assaddho maccharī  kadariyo paribhāsako, yo vā so puriso saddho dānapati  anuppadānarato'''ti? ``yo so, bhante, puriso assaddho maccharī  kadariyo paribhāsako, kiṃ so yaṃyadeva parisaṃ upasaṅkamissati, yadi  khattiyaparisaṃ yadi brāhmaṇaparisaṃ yadi gahapatiparisaṃ yadi  samaṇaparisaṃ visārado upasaṅkamissati amaṅkubhūto! yo ca kho  so, bhante, puriso saddho dānapati anuppadānarato so yaṃyadeva parisaṃ  upasaṅkameyya, yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ visārado upasaṅkameyya amaṅkubhūto''.</p>
              <p>[03] ``taṃ kiṃ maññasi, sīha, ko nu kho kāyassa bhedā paraṃ  maraṇā sugatiṃ saggaṃ lokaṃ upapajjeyya -- `yo vā so puriso  assaddho maccharī kadariyo paribhāsako, yo vā so puriso saddho  dānapati anuppadānarato'''ti ^a^T4.0083^ea^? ``yo so, bhante, puriso assaddho  maccharī kadariyo paribhāsako, kiṃ so kāyassa bhedā paraṃ maraṇā  sugatiṃ saggaṃ lokaṃ upapajjissati! yo ca kho so, bhante, puriso  saddho dānapati anuppadānarato so kāyassa bhedā paraṃ maraṇā sugatiṃ  saggaṃ lokaṃ upapajjeyya''.</p>
              <p>[03] ``yānimāni, bhante, bhagavatā sandiṭṭhikāni dānaphalāni  akkhātāni, nāhaṃ ettha bhagavato saddhāya gacchāmi. ahampi etāni  jānāmi. ahaṃ, bhante, dāyako dānapati, maṃ arahanto paṭhamaṃ  anukampantā anukampanti. ahaṃ, bhante, dāyako dānapati, maṃ  arahanto paṭhamaṃ upasaṅkamantā upasaṅkamanti. ahaṃ, bhante, dāyako  dānapati, mayhaṃ arahanto paṭhamaṃ paṭiggaṇhantā paṭiggaṇhanti  ^a^M2.0459^ea^. ahaṃ, bhante, dāyako dānapati, mayhaṃ arahanto paṭhamaṃ dhammaṃ desentā desenti.  ahaṃ, bhante, dāyako dānapati, mayhaṃ kalyāṇo kittisaddo  abbhuggato -- `sīho senāpati dāyako kārako saṅghupaṭṭhāko'ti  ^a^P4.0082^ea^. ahaṃ, bhante, dāyako dānapati yaṃyadeva parisaṃ  upasaṅkamāmi, yadi khattiyaparisaṃ...pe0... yadi samaṇaparisaṃ  visārado upasaṅkamāmi amaṅkubhūto. yānimāni, bhante, bhagavatā  sandiṭṭhikāni dānaphalāni akkhātāni, nāhaṃ ettha bhagavato saddhāya  gacchāmi. ahampi etāni jānāmi. yañca kho maṃ, bhante, bhagavā  evamāha -- `dāyako, sīha, dānapati kāyassa bhedā paraṃ maraṇā  sugatiṃ saggaṃ lokaṃ upapajjatī'ti ^a^V2.0222^ea^. etāhaṃ na jānāmi, ettha ca  panāhaṃ, bhagavato saddhāya gacchāmī''ti. ``evametaṃ, sīha ^a^T4.0084^ea^; evametaṃ,  sīha! dāyako, sīha, dānapati kāyassa bhedā paraṃ maraṇā sugatiṃ  saggaṃ lokaṃ upapajjatī''ti. catutthaṃ. </p>
            </h4>
            <h4>
              <h4n> 5. arakkheyyasuttaṃ </h4n>
              <p>[03] 58^b^.^eb^ ``cattārimāni, bhikkhave, tathāgatassa  arakkheyyāni, tīhi ca anupavajjo. katamāni cattāri tathāgatassa  arakkheyyāni? parisuddhakāyasamācāro, bhikkhave, tathāgato; natthi  tathāgatassa kāyaduccaritaṃ yaṃ tathāgato rakkheyya -- `mā me idaṃ paro  aññāsī'ti. parisuddhavacīsamācāro, bhikkhave, tathāgato; natthi  tathāgatassa vacīduccaritaṃ yaṃ tathāgato rakkheyya -- `mā me idaṃ paro  aññāsī'ti. parisuddhamanosamācāro, bhikkhave, tathāgato; natthi  tathāgatassa manoduccaritaṃ yaṃ tathāgato rakkheyya -- `mā me idaṃ paro  aññāsī'ti. parisuddhājīvo, bhikkhave, tathāgato; natthi  tathāgatassa micchāājīvo yaṃ tathāgato rakkheyya -- `mā me idaṃ  paro aññāsī'ti. imāni cattāri tathāgatassa arakkheyyāni.</p>
              <p>[03] ``katamehi tīhi anupavajjo? svākkhātadhammo ^a^P4.0083^ea^,  bhikkhave, tathāgato. tatra vata maṃ samaṇo vā brāhmaṇo vā  devo vā māro vā brahmā vā koci vā lokasmiṃ sahadhammena  paṭicodessati -- `itipi tvaṃ na svākkhātadhammo'ti. nimittametaṃ,  bhikkhave, na samanupassāmi. etamahaṃ {etaṃpahaṃ (sī0 syā0)}, bhikkhave ^a^M2.0460^ea^,  nimittaṃ asamanupassanto khemappatto abhayappatto vesārajjappatto viharāmi.</p>
              <p>[03] ``supaññattā kho pana me, bhikkhave, sāvakānaṃ  nibbānagāminī paṭipadā. yathāpaṭipannā mama sāvakā āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme ^a^T4.0085^ea^ sayaṃ abhiññā  sacchikatvā upasampajja viharanti. tatra vata maṃ samaṇo vā brāhmaṇo  vā devo vā māro vā brahmā vā koci vā lokasmiṃ sahadhammena  paṭicodessati -- `itipi te na supaññattā sāvakānaṃ  nibbānagāminī paṭipadā. yathāpaṭipannā tava sāvakā āsavānaṃ  khayā...pe0... sacchikatvā upasampajja viharantī'ti. nimittametaṃ,  bhikkhave, na samanupassāmi ^a^V2.0223^ea^. etamahaṃ, bhikkhave, nimittaṃ  asamanupassanto khemappatto abhayappatto vesārajjappatto viharāmi.</p>
              <p>[03] ``anekasatā kho pana me, bhikkhave, sāvakaparisā āsavānaṃ  khayā...pe0... sacchikatvā upasampajja viharanti. tatra vata maṃ  samaṇo vā brāhmaṇo vā devo vā māro vā brahmā vā koci vā  lokasmiṃ sahadhammena paṭicodessati -- `itipi te na anekasatā  sāvakaparisā āsavānaṃ khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ abhiññā sacchikatvā upasampajja viharantī'ti.  nimittametaṃ, bhikkhave, na samanupassāmi. etamahaṃ, bhikkhave,  nimittaṃ ^a^P4.0084^ea^ asamanupassanto khemappatto abhayappatto  vesārajjappatto viharāmi. imehi tīhi anupavajjo.</p>
              <p>[03] ``imāni kho, bhikkhave, cattāri tathāgatassa arakkheyyāni,  imehi ca tīhi anupavajjo''ti. pañcamaṃ. </p>
            </h4>
            <h4>
              <h4n> 6. kimilasuttaṃ </h4n>
              <p>[03] 59^b^.^eb^ evaṃ me sutaṃ -- ekaṃ samayaṃ bhagavā kimilāyaṃ  viharati niculavane {veḷuvane (sī0 syā0 kaṃ0 pī0) a0 ni0  5.202;  7.40}. atha   kho āyasmā kimilo yena bhagavā  tenupasaṅkami; upasaṅkamitvā bhagavantaṃ abhivādetvā ^a^T4.0086^ea^ ekamantaṃ nisīdi.  ekamantaṃ nisinno kho āyasmā kimilo bhagavantaṃ etadavoca --  ``ko nu kho, bhante, hetu ko paccayo yena tathāgate parinibbute  saddhammo na ciraṭṭhitiko hotī''ti?</p>
              <p>[03] ``idha ^a^M2.0461^ea^, kimila, tathāgate parinibbute bhikkhū bhikkhuniyo  upāsakā upāsikāyo satthari agāravā viharanti appatissā, dhamme  agāravā viharanti appatissā, saṅghe agāravā viharanti  appatissā, sikkhāya agāravā viharanti appatissā, samādhismiṃ  agāravā viharanti appatissā, appamāde agāravā viharanti  appatissā, paṭisanthāre agāravā viharanti appatissā. ayaṃ kho,  kimila, hetu ayaṃ paccayo yena tathāgate parinibbute saddhammo na  ciraṭṭhitiko hotī''ti.</p>
              <p>[03] ``ko ^a^V2.0224^ea^ pana, bhante, hetu ko paccayo yena tathāgate parinibbute  saddhammo ciraṭṭhitiko hotī''ti? ``idha, kimila, tathāgate  parinibbute bhikkhū bhikkhuniyo upāsakā upāsikāyo satthari  sagāravā viharanti sappatissā, dhamme sagāravā viharanti sappatissā,  saṅghe sagāravā viharanti sappatissā, sikkhāya sagāravā viharanti  sappatissā, samādhismiṃ sagāravā viharanti sappatissā, appamāde  sagāravā viharanti sappatissā, paṭisanthāre sagāravā viharanti  sappatissā. ayaṃ kho, kimila, hetu ayaṃ paccayo yena tathāgate  parinibbute saddhammo ciraṭṭhitiko hotī''ti. chaṭṭhaṃ. </p>
            </h4>
            <h4>
              <h4n> 7. sattadhammasuttaṃ </h4n>
              <p>[03] 60^b^.^eb^ ``sattahi ^a^P4.0085^ea^, bhikkhave,  dhammehi samannāgato bhikkhu nacirasseva āsavānaṃ khayā...pe0...  sacchikatvā upasampajja vihareyya. katamehi sattahi ^a^T4.0087^ea^? idha,  bhikkhave, bhikkhu saddho hoti, sīlavā hoti, bahussuto hoti,  paṭisallīno hoti, āraddhavīriyo hoti, satimā hoti, paññavā  hoti. imehi kho, bhikkhave, sattahi dhammehi samannāgato bhikkhu  nacirasseva āsavānaṃ khayā...pe0... sacchikatvā upasampajja  vihareyyā''ti. sattamaṃ. </p>
            </h4>
            <h4>
              <h4n> 8. pacalāyamānasuttaṃ </h4n>
              <p>[03] 61^b^.^eb^ evaṃ me sutaṃ -- ekaṃ samayaṃ bhagavā bhaggesu  viharati susumāragire bhesakaḷāvane migadāye. tena kho pana samayena  āyasmā mahāmoggallāno magadhesu kallavāḷaputtagāme {kallavālamuttagāme (syā0)} pacalāyamāno  nisinno ^a^M2.0462^ea^ hoti. addasā kho bhagavā dibbena cakkhunā visuddhena  atikkantamānusakena āyasmantaṃ mahāmoggallānaṃ magadhesu  kallavāḷaputtagāme pacalāyamānaṃ nisinnaṃ. disvā -- seyyathāpi nāma  balavā puriso samiñjitaṃ vā bāhaṃ pasāreyya, pasāritaṃ vā bāhaṃ  samiñjeyya, evamevaṃ -- bhaggesu susumāragire bhesakaḷāvane migadāye  antarahito magadhesu kallavāḷaputtagāme āyasmato mahāmoggallānassa  sammukhe pāturahosi. nisīdi bhagavā paññatte āsane. nisajja  kho bhagavā āyasmantaṃ mahāmoggallānaṃ etadavoca --</p>
              <p>[03] ``pacalāyasi no tvaṃ, moggallāna, pacalāyasi no tvaṃ,  moggallānā''ti? ``evaṃ, bhante'' ^a^V2.0225^ea^. ``tasmātiha, moggallāna,  yathāsaññissa te viharato taṃ middhaṃ okkamati, taṃ saññaṃ mā  manasākāsi {mā manasikāsi (sī0), manasi kareyyāsi (syā0),  manasākāsi (ka0)}, taṃ ^a^P4.0086^ea^ saññaṃ   mā bahulamakāsi {taṃ saññaṃ bahulaṃ kareyyāsi (syā0), taṃ saññaṃ  bahulamakāsi (ka0)}. ṭhānaṃ  kho panetaṃ, moggallāna, vijjati yaṃ te evaṃ viharato taṃ middhaṃ  pahīyetha''.</p>
              <p>[03] ``no ce te evaṃ viharato taṃ middhaṃ pahīyetha, tato tvaṃ,  moggallāna, yathāsutaṃ yathāpariyattaṃ dhammaṃ cetasā anuvitakkeyyāsi  anuvicāreyyāsi, manasā ^a^T4.0088^ea^ anupekkheyyāsi. ṭhānaṃ kho panetaṃ vijjati  yaṃ te evaṃ viharato taṃ middhaṃ pahīyetha.</p>
              <p>[03] ``no ce te evaṃ viharato taṃ middhaṃ pahīyetha, tato tvaṃ,  moggallāna, yathāsutaṃ yathāpariyattaṃ dhammaṃ vitthārena sajjhāyaṃ  kareyyāsi. ṭhānaṃ kho panetaṃ vijjati yaṃ te evaṃ viharato taṃ middhaṃ  pahīyetha.</p>
              <p>[03] ``no ce te evaṃ viharato taṃ middhaṃ pahīyetha, tato tvaṃ,  moggallāna, ubho kaṇṇasotāni āviñcheyyāsi {āviñjeyyāsi (sī0 syā0)}, pāṇinā gattāni  anumajjeyyāsi. ṭhānaṃ kho panetaṃ vijjati yaṃ te evaṃ viharato taṃ  middhaṃ pahīyetha.</p>
              <p>[03] ``no ce te evaṃ viharato taṃ middhaṃ pahīyetha, tato tvaṃ,  moggallāna, uṭṭhāyāsanā udakena akkhīni anumajjitvā {paniñjitvā (ka0)} disā  anuvilokeyyāsi ^a^M2.0463^ea^, nakkhattāni tārakarūpāni ullokeyyāsi. ṭhānaṃ  kho panetaṃ vijjati yaṃ te evaṃ viharato taṃ middhaṃ pahīyetha.</p>
              <p>[03] ``no ce te evaṃ viharato taṃ middhaṃ pahīyetha, tato tvaṃ,  moggallāna, ālokasaññaṃ manasi kareyyāsi, divāsaññaṃ  adhiṭṭhaheyyāsi -- yathā divā tathā rattiṃ yathā rattiṃ tathā divā.  iti vivaṭena {vivaṭṭena (syā0), middhavigatena (ka0)} cetasā   apariyonaddhena sappabhāsaṃ cittaṃ bhāveyyāsi.  ṭhānaṃ kho panetaṃ vijjati yaṃ te evaṃ viharato taṃ middhaṃ pahīyetha.</p>
              <p>[03] ``no ^a^P4.0087^ea^ ce te evaṃ viharato taṃ middhaṃ  pahīyetha, tato tvaṃ, moggallāna, pacchāpuresaññī {pacchāpure tathāsaññī (katthaci)} caṅkamaṃ adhiṭṭhaheyyāsi  antogatehi indriyehi abahigatena mānasena. ṭhānaṃ kho panetaṃ  vijjati yaṃ te evaṃ viharato taṃ middhaṃ pahīyetha.</p>
              <p>[03] ``no ^a^V2.0226^ea^ ce te evaṃ viharato taṃ middhaṃ pahīyetha, tato tvaṃ,  moggallāna, dakkhiṇena ^a^T4.0089^ea^ passena sīhaseyyaṃ kappeyyāsi pāde pādaṃ  accādhāya sato sampajāno uṭṭhānasaññaṃ manasi karitvā. paṭibuddhena  ca {paṭibuddheneva (syā0)} te, moggallāna, khippaññeva paccuṭṭhātabbaṃ -- `na seyyasukhaṃ na  passasukhaṃ na middhasukhaṃ anuyutto viharissāmī'ti. evañhi te,  moggallāna, sikkhitabbaṃ.</p>
              <p>[03] ``tasmātiha, moggallāna, evaṃ sikkhitabbaṃ -- `na  uccāsoṇḍaṃ paggahetvā kulāni upasaṅkamissāmī'ti. evañhi te,  moggallāna, sikkhitabbaṃ. sace, moggallāna, bhikkhu uccāsoṇḍaṃ  paggahetvā kulāni upasaṅkamati, santi hi, moggallāna, kulesu  kiccakaraṇīyāni. yehi manussā āgataṃ bhikkhuṃ na manasi  karonti, tatra bhikkhussa evaṃ hoti -- `kosu nāma idāni maṃ  imasmiṃ kule paribhindi, virattarūpā dānime mayi manussā'ti.  itissa alābhena maṅkubhāvo, maṅkubhūtassa uddhaccaṃ, uddhatassa asaṃvaro,  asaṃvutassa ārā cittaṃ samādhimhā.</p>
              <p>[03] ``tasmātiha, moggallāna, evaṃ sikkhitabbaṃ -- `na  viggāhikakathaṃ kathessāmī'ti. evañhi te, moggallāna, sikkhitabbaṃ.  viggāhikāya, moggallāna, kathāya sati ^a^M2.0464^ea^ kathābāhullaṃ pāṭikaṅkhaṃ,  kathābāhulle sati uddhaccaṃ, uddhatassa asaṃvaro, asaṃvutassa ārā cittaṃ  samādhimhā {nāhaṃ moggalāna sabbeheva samaggaṃ vaṇṇayāmi gahaṭṭhehi. pabbajitehi  kho ahaṃ moggallāna samaggaṃ vaṇṇayāmi (ka0)}. nāhaṃ,   moggallāna, sabbeheva saṃsaggaṃ vaṇṇayāmi. na  panāhaṃ ^a^P4.0088^ea^, moggallāna, sabbeheva saṃsaggaṃ na vaṇṇayāmi.  sagahaṭṭhapabbajitehi kho ahaṃ, moggallāna, saṃsaggaṃ na   vaṇṇayāmi {nāhaṃ moggallāna sabbeheva samaggaṃ vaṇṇayāmi gahaṭṭhehi,  pabbajitehi kho ahaṃ moggallāna samaggaṃ vaṇṇayāmi (ka0)}.  yāni ca kho tāni senāsanāni appasaddāni appanigghosāni  vijanavātāni manussarāhasseyyakāni {manussarāhaseyyakāni (sī0 syā0)} paṭisallānasāruppāni   tathārūpehi ^a^T4.0090^ea^ senāsanehi saṃsaggaṃ {samaggaṃ (ka0)} vaṇṇayāmī''ti.</p>
              <p>[03] evaṃ vutte āyasmā mahāmoggallāno bhagavantaṃ etadavoca --  ``kittāvatā nu kho, bhante, bhikkhu saṃkhittena taṇhāsaṅkhayavimutto  hoti accantaniṭṭho accantayogakkhemī accantabrahmacārī  accantapariyosāno seṭṭho devamanussāna''nti?</p>
              <p>[03] ``idha, moggallāna, bhikkhuno sutaṃ hoti -- `sabbe dhammā  nālaṃ abhinivesāyā'ti; evañcetaṃ, moggallāna, bhikkhuno sutaṃ hoti  -- `sabbe dhammā nālaṃ abhinivesāyā'ti. so sabbaṃ dhammaṃ  abhijānāti, sabbaṃ dhammaṃ abhiññāya sabbaṃ dhammaṃ parijānāti.  sabbaṃ dhammaṃ pariññāya ^a^V2.0227^ea^ yaṃkiñci vedanaṃ vediyati sukhaṃ vā dukkhaṃ vā  adukkhamasukhaṃ vā. so tāsu vedanāsu aniccānupassī viharati,  virāgānupassī viharati, nirodhānupassī viharati,  paṭinissaggānupassī viharati. so tāsu vedanāsu aniccānupassī  viharanto virāgānupassī viharanto nirodhānupassī viharanto  paṭinissaggānupassī viharanto na kiñci {na ca kiñci (sī0 syā0 ka0) ma0 ni0 1.390  passitabbaṃ} loke upādiyati,  anupādiyaṃ na paritassati, aparitassaṃ paccattaṃyeva parinibbāyati.  `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti pajānāti. ettāvatā kho, moggallāna, bhikkhu  saṃkhittena taṇhāsaṅkhayavimutto hoti accantaniṭṭho accantayogakkhemī  accantabrahmacārī accantapariyosāno seṭṭho devamanussāna''nti. aṭṭhamaṃ. </p>
            </h4>
            <h4>
              <h4n> 9. mettasuttaṃ </h4n>
              <p>[03] 62^b^.^eb^ {itivu0 22 itivuttakepi} ``mā ^a^M2.0465^ea^, bhikkhave, puññānaṃ bhāyittha.  sukhassetaṃ, bhikkhave ^a^P4.0089^ea^, adhivacanaṃ yadidaṃ   puññāni {yadidaṃ puññanti (sī0), yadidaṃ puññāni (ka0)}.  abhijānāmi kho panāhaṃ {bhikkhave dīgharattaṃ iṭṭhaṃ (syā0), bhikkhave dīgharattaṃ  puññānaṃ iṭṭhaṃ (?)}, bhikkhave, dīgharattaṃ katānaṃ puññānaṃ dīgharattaṃ  iṭṭhaṃ {bhikkhave dīgharattaṃ iṭṭhaṃ (syā0), bhikkhave dīgharattaṃ puññānaṃ iṭṭhaṃ (?)} kantaṃ   manāpaṃ vipākaṃ paccanubhūtaṃ. satta vassāni mettaṃ cittaṃ  bhāvesiṃ ^a^T4.0091^ea^. satta vassāni mettaṃ cittaṃ bhāvetvā satta saṃvaṭṭavivaṭṭakappe  nayimaṃ lokaṃ punāgamāsiṃ. saṃvaṭṭamāne sudāhaṃ {saṃvaṭṭamānassudāhaṃ (ka0)}, bhikkhave, loke  ābhassarūpago homi, vivaṭṭamāne loke suññaṃ brahmavimānaṃ upapajjāmi. </p>
              <p>[01] ``tatra sudaṃ, bhikkhave, brahmā homi mahābrahmā abhibhū  anabhibhūto aññadatthudaso vasavattī. chattiṃsakkhattuṃ kho panāhaṃ,  bhikkhave, sakko ahosiṃ devānamindo; anekasatakkhattuṃ rājā ahosiṃ  cakkavattī dhammiko dhammarājā cāturanto vijitāvī  janapadatthāvariyappatto sattaratanasamannāgato. tassa mayhaṃ, bhikkhave,  imāni satta ratanāni ahesuṃ, seyyathidaṃ -- cakkaratanaṃ, hatthiratanaṃ,  assaratanaṃ, maṇiratanaṃ, itthiratanaṃ, gahapatiratanaṃ, pariṇāyakaratanameva  sattamaṃ. parosahassaṃ kho pana me, bhikkhave, puttā ahesuṃ sūrā  vīraṅgarūpā parasenappamaddanā. so imaṃ pathaviṃ sāgarapariyantaṃ  adaṇḍena asatthena dhammena abhivijiya ajjhāvasi''nti {ajjhāvasanti (syā0)  ajjhāvasati (sī0 ka0)}. </p>
              <p>[21] ``passa puññānaṃ vipākaṃ, kusalānaṃ sukhesino {sukhesinaṃ (sī0)}. </p>
              <p>[27] mettaṃ cittaṃ vibhāvetvā, satta vassāni bhikkhavo {bhikkhave (ka0)}. </p>
              <p>[22] sattasaṃvaṭṭavivaṭṭakappe ^a^P4.0090^ea^, nayimaṃ lokaṃ  punāgamiṃ {punāgamaṃ (syā0)}.. </p>
              <p>[21] ``saṃvaṭṭamāne ^a^V2.0228^ea^ lokamhi, homi ābhassarūpago. </p>
              <p>[22] vivaṭṭamāne lokasmiṃ, suññabrahmūpago ahuṃ.. </p>
              <p>[21] ``sattakkhattuṃ mahābrahmā, vasavattī tadā ahuṃ. </p>
              <p>[22] chattiṃsakkhattuṃ devindo, devarajjamakārayiṃ.. </p>
              <p>[21] ``cakkavattī ^a^M2.0466^ea^ ahuṃ rājā, jambumaṇḍassa {jabmudīpassa (sī0),  jambusaṇḍassa (syā0)} issaro. </p>
              <p>[22] muddhāvasitto ^a^T4.0092^ea^ {muddhābhisitto (ka0)} khattiyo, manussādhipatī ahuṃ.. </p>
              <p>[21] ``adaṇḍena asatthena, vijeyya pathaviṃ imaṃ. </p>
              <p>[22] asāhasena kammena {dhammena (sī0 syā0)}, samena anusāsi taṃ.. </p>
              <p>[21] ``dhammena rajjaṃ kāretvā, asmiṃ pathavimaṇḍale. </p>
              <p>[22] mahaddhane mahābhoge, aḍḍhe ajāyihaṃ kule.. </p>
              <p>[21] ``sabbakāmehi sampanne {sampuṇṇe (ka0)}, ratanehi ca sattahi. </p>
              <p>[22] buddhā saṅgāhakā loke, tehi etaṃ sudesitaṃ.. </p>
              <p>[21] ``eso hetu mahantassa, pathabyo me na vipajjati {esa hetu mahantassa,  puthabyo yena vuccati (sī0 syā0)}. </p>
              <p>[22] pahūtavittūpakaraṇo, rājā hoti {homi (sī0 syā0)} patāpavā.. </p>
              <p>[21] ``iddhimā yasavā hoti {homi (sī0 syā0)}, jambumaṇḍassa {jambusaṇḍassa (sī0 syā0)}  issaro. </p>
              <p>[22] ko sutvā nappasīdeyya, api kaṇhābhijātiyo.. </p>
              <p>[21] ``tasmā ^a^P4.0091^ea^ hi attakāmena {atthakāmena (syā0 ka0)},  mahattamabhikaṅkhatā. </p>
              <p>[22] saddhammo garukātabbo, saraṃ buddhānasāsana''nti..  navamaṃ. </p>
            </h4>
            <h4>
              <h4n> 10. bhariyāsuttaṃ </h4n>
              <p>[03] 63^b^.^eb^ atha ^a^V2.0229^ea^ kho bhagavā pubbaṇhasamayaṃ nivāsetvā  pattacīvaramādāya yena anāthapiṇḍikassa gahapatissa nivesanaṃ  tenupasaṅkami; upasaṅkamitvā paññatte āsane nisīdi. tena kho pana  samayena anāthapiṇḍikassa gahapatissa nivesane manussā uccāsaddā  mahāsaddā honti. atha kho anāthapiṇḍiko gahapati yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ ^a^T4.0093^ea^ kho anāthapiṇḍikaṃ gahapatiṃ bhagavā etadavoca --</p>
              <p>[03] ``kiṃ ^a^M2.0467^ea^ nu te, gahapati, nivesane manussā uccāsaddā mahāsaddā  kevaṭṭā maññe macchavilope''ti? ``ayaṃ, bhante, sujātā gharasuṇhā  aḍḍhakulā ānītā. sā neva sassuṃ ādiyati, na sasuraṃ  ādiyati, na sāmikaṃ ādiyati, bhagavantampi na sakkaroti na garuṃ  karoti na māneti na pūjetī''ti.</p>
              <p>[03] atha kho bhagavā sujātaṃ gharasuṇhaṃ āmantesi -- ``ehi,  sujāte''ti! ``evaṃ, bhante''ti kho sujātā gharasuṇhā bhagavato  paṭissutvā yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinnaṃ kho sujātaṃ  gharasuṇhaṃ bhagavā etadavoca ^a^P4.0092^ea^ --</p>
              <p>[03] ``satta kho imā, sujāte, purisassa bhariyāyo. katamā  satta? vadhakasamā, corīsamā, ayyasamā, mātāsamā, bhaginīsamā,  sakhīsamā, dāsīsamā. imā kho, sujāte, satta purisassa  bhariyāyo. tāsaṃ tvaṃ katamā''ti? ``na kho ahaṃ {nāhaṃ (syā0)}, bhante, imassa  bhagavatā saṃkhittena bhāsitassa vitthārena atthaṃ ājānāmi. sādhu  me, bhante, bhagavā tathā dhammaṃ desetu yathāhaṃ imassa bhagavatā saṃkhittena  bhāsitassa vitthārena atthaṃ jāneyya''nti. ``tena hi, sujāte,  suṇāhi, sādhukaṃ manasi karohi; bhāsissāmī''ti. ``evaṃ,  bhante''ti kho sujātā gharasuṇhā bhagavato paccassosi. bhagavā  etadavoca -- </p>
              <p>[21] ``paduṭṭhacittā ^a^V2.0230^ea^ ahitānukampinī, </p>
              <p>[27] aññesu rattā atimaññate patiṃ. </p>
              <p>[26] dhanena kītassa vadhāya ussukā, </p>
              <p>[27] yā evarūpā purisassa bhariyā. </p>
              <p>[22] `vadhā ca bhariyā'ti ca sā pavuccati.. </p>
              <p>[21] ``yaṃ itthiyā vindati sāmiko dhanaṃ, </p>
              <p>[27] sippaṃ vaṇijjañca kasiṃ adhiṭṭhahaṃ. </p>
              <p>[26] appampi tassa apahātumicchati, </p>
              <p>[27] yā ^a^T4.0094^ea^ evarūpā purisassa bhariyā. </p>
              <p>[22] `corī ca bhariyā'ti ca sā pavuccati.. </p>
              <p>[21] ``akammakāmā ^a^M2.0468^ea^ alasā mahagghasā, </p>
              <p>[27] pharusā ca caṇḍī duruttavādinī. </p>
              <p>[26] uṭṭhāyakānaṃ abhibhuyya vattati, </p>
              <p>[27] yā evarūpā purisassa bhariyā. </p>
              <p>[22] `ayyā ca bhariyā'ti ca sā pavuccati.. </p>
              <p>[21] ``yā ^a^P4.0093^ea^ sabbadā hoti hitānukampinī, </p>
              <p>[27] mātāva puttaṃ anurakkhate patiṃ. </p>
              <p>[26] tato dhanaṃ sambhatamassa rakkhati, </p>
              <p>[27] yā evarūpā purisassa bhariyā. </p>
              <p>[22] `mātā ca bhariyā'ti ca sā pavuccati.. </p>
              <p>[21] ``yathāpi jeṭṭhā bhaginī kaniṭṭhakā {kaṇiṭṭhā (sī0), kaniṭṭhā (syā0)}, </p>
              <p>[27] sagāravā hoti sakamhi sāmike. </p>
              <p>[26] hirīmanā ^a^V2.0231^ea^ bhattuvasānuvattinī, </p>
              <p>[22] yā evarūpā purisassa bhariyā.`bhaginī ca  bhariyā'ti ca sā pavuccati.. </p>
              <p>[21] ``yācīdha disvāna patiṃ pamodati, </p>
              <p>[27] sakhī sakhāraṃva cirassamāgataṃ. </p>
              <p>[26] koleyyakā sīlavatī patibbatā, </p>
              <p>[27] yā evarūpā purisassa bhariyā. </p>
              <p>[22] `sakhī ca bhariyā'ti ca sā pavuccati.. </p>
              <p>[21] ``akkuddhasantā vadhadaṇḍatajjitā, </p>
              <p>[27] aduṭṭhacittā patino titikkhati. </p>
              <p>[26] akkodhanā bhattuvasānuvattinī, </p>
              <p>[27] yā evarūpā purisassa bhariyā. </p>
              <p>[22] `dāsī ca bhariyā'ti ca sā pavuccati.. </p>
              <p>[21] ``yācīdha bhariyā vadhakāti vuccati, </p>
              <p>[27] `corī ca ayyā'ti ca yā pavuccati. </p>
              <p>[26] dussīlarūpā pharusā anādarā, </p>
              <p>[22] kāyassa bhedā nirayaṃ vajanti tā.. </p>
              <p>[21] ``yācīdha ^a^M2.0469^ea^ mātā bhaginī sakhīti ca, </p>
              <p>[27] `dāsī ca bhariyā'ti ca sā pavuccati. </p>
              <p>[26] sīle ṭhitattā cirarattasaṃvutā, </p>
              <p>[22] kāyassa bhedā sugatiṃ vajanti tā''ti..</p>
              <p>[03] ``imā ^a^T4.0096^ea^ kho, sujāte, satta purisassa bhariyāyo. tāsaṃ tvaṃ  katamā''ti? ``ajjatagge ^a^P4.0094^ea^ maṃ, bhante, bhagavā  dāsīsamaṃ sāmikassa bhariyaṃ dhāretū''ti. dasamaṃ. </p>
            </h4>
            <h4>
              <h4n> 11. kodhanasuttaṃ </h4n>
              <p>[03] 64^b^.^eb^ ``sattime ^a^V2.0232^ea^, bhikkhave, dhammā sapattakantā  sapattakaraṇā kodhanaṃ āgacchanti itthiṃ vā purisaṃ vā. katame satta?  idha, bhikkhave, sapatto sapattassa evaṃ icchati -- `aho vatāyaṃ  dubbaṇṇo assā'ti! taṃ kissa hetu? na, bhikkhave, sapatto  sapattassa vaṇṇavatāya nandati. kodhanoyaṃ {kodhanāyaṃ (ka0)}, bhikkhave, purisapuggalo  kodhābhibhūto kodhapareto, kiñcāpi so hoti sunhāto suvilitto  kappitakesamassu odātavatthavasano {odātavasano (ka0)}; atha kho so dubbaṇṇova hoti  kodhābhibhūto. ayaṃ, bhikkhave, paṭhamo dhammo sapattakanto  sapattakaraṇo kodhanaṃ āgacchati itthiṃ vā purisaṃ vā.</p>
              <p>[03] ``puna caparaṃ, bhikkhave, sapatto sapattassa evaṃ icchati --  `aho vatāyaṃ dukkhaṃ sayeyyā'ti! taṃ kissa hetu? na, bhikkhave,  sapatto sapattassa sukhaseyyāya nandati. kodhanoyaṃ, bhikkhave,  purisapuggalo kodhābhibhūto kodhapareto, kiñcāpi so pallaṅke seti  gonakatthate paṭalikatthate kadalimigapavarapaccattharaṇe sauttaracchade  ubhatolohitakūpadhāne; atha kho so dukkhaññeva seti kodhābhibhūto.  ayaṃ, bhikkhave, dutiyo dhammo sapattakanto sapattakaraṇo kodhanaṃ  āgacchati itthiṃ vā purisaṃ vā.</p>
              <p>[03] ``puna caparaṃ, bhikkhave, sapatto sapattassa evaṃ icchati --  `aho vatāyaṃ na pacurattho assā'ti! taṃ kissa hetu? na,  bhikkhave, sapatto sapattassa pacuratthatāya nandati ^a^P4.0095^ea^.  kodhanoyaṃ ^a^T4.0097^ea^, bhikkhave, purisapuggalo kodhābhibhūto kodhapareto,  anatthampi gahetvā `attho me gahito'ti maññati ^a^M2.0470^ea^, atthampi gahetvā  `anattho me gahito'ti maññati. tassime dhammā aññamaññaṃ  vipaccanīkā gahitā dīgharattaṃ ahitāya dukkhāya saṃvattanti  kodhābhibhūtassa. ayaṃ, bhikkhave, tatiyo dhammo sapattakanto  sapattakaraṇo kodhanaṃ āgacchati itthiṃ vā purisaṃ vā.</p>
              <p>[03] ``puna caparaṃ, bhikkhave, sapatto sapattassa evaṃ icchati --  `aho vatāyaṃ na bhogavā assā'ti! taṃ kissa hetu? na,  bhikkhave, sapatto sapattassa bhogavatāya nandati. kodhanassa,  bhikkhave, purisapuggalassa kodhābhibhūtassa kodhaparetassa, yepissa te  honti bhogā uṭṭhānavīriyādhigatā ^a^V2.0233^ea^ bāhābalaparicitā sedāvakkhittā  dhammikā dhammaladdhā, tepi rājāno rājakosaṃ pavesenti  kodhābhibhūtassa. ayaṃ, bhikkhave, catuttho dhammo sapattakanto  sapattakaraṇo kodhanaṃ āgacchati itthiṃ vā purisaṃ vā.</p>
              <p>[03] ``puna caparaṃ, bhikkhave, sapatto sapattassa evaṃ icchati --  `aho vatāyaṃ na yasavā assā'ti! taṃ kissa hetu? na, bhikkhave,  sapatto sapattassa yasavatāya nandati. kodhanoyaṃ, bhikkhave,  purisapuggalo kodhābhibhūto kodhapareto, yopissa so hoti yaso  appamādādhigato, tamhāpi dhaṃsati kodhābhibhūto. ayaṃ, bhikkhave,  pañcamo dhammo sapattakanto sapattakaraṇo kodhanaṃ āgacchati itthiṃ vā  purisaṃ vā.</p>
              <p>[03] ``puna caparaṃ, bhikkhave, sapatto sapattassa evaṃ icchati --  `aho vatāyaṃ na ^a^T4.0098^ea^ mittavā assā'ti! taṃ kissa hetu? na,  bhikkhave, sapatto sapattassa mittavatāya nandati. kodhanaṃ, bhikkhave,  purisapuggalaṃ kodhābhibhūtaṃ kodhaparetaṃ, yepissa te honti mittāmaccā  ñātisālohitā, tepi ārakā parivajjanti kodhābhibhūtaṃ. ayaṃ,  bhikkhave, chaṭṭho dhammo sapattakanto sapattakaraṇo kodhanaṃ āgacchati  itthiṃ vā purisaṃ vā.</p>
              <p>[03] ``puna ^a^P4.0096^ea^ caparaṃ, bhikkhave, sapatto sapattassa  evaṃ icchati -- `aho vatāyaṃ kāyassa bhedā paraṃ maraṇā apāyaṃ  duggatiṃ vinipātaṃ nirayaṃ upapajjeyyā'ti! taṃ kissa hetu? na,  bhikkhave, sapatto sapattassa sugatigamane nandati. kodhanoyaṃ,  bhikkhave, purisapuggalo kodhābhibhūto kodhapareto kāyena duccaritaṃ  carati, vācāya duccaritaṃ carati, manasā duccaritaṃ carati. so  kāyena duccaritaṃ caritvā vācāya...pe0... kāyassa ^a^M2.0471^ea^ bhedā paraṃ maraṇā  apāyaṃ duggatiṃ vinipātaṃ nirayaṃ upapajjati kodhābhibhūto. ayaṃ,  bhikkhave, sattamo dhammo sapattakanto sapattakaraṇo kodhanaṃ āgacchati  itthiṃ vā purisaṃ vā. ime kho, bhikkhave, satta dhammā sapattakantā  sapattakaraṇā kodhanaṃ āgacchanti itthiṃ vā purisaṃ vā''ti. </p>
              <p>[21] ``kodhano dubbaṇṇo hoti, atho dukkhampi seti so. </p>
              <p>[22] atho atthaṃ gahetvāna, anatthaṃ adhipajjati {adhigacchati (sī0),  paṭipajjati (syā0)}.. </p>
              <p>[21] ``tato ^a^V2.0234^ea^ kāyena vācāya, vadhaṃ katvāna kodhano. </p>
              <p>[22] kodhābhibhūto puriso, dhanajāniṃ nigacchati.. </p>
              <p>[21] ``kodhasammadasammatto ^a^T4.0099^ea^, āyasakyaṃ {āyasakkhaṃ (syā0)} nigacchati. </p>
              <p>[22] ñātimittā suhajjā ca, parivajjanti kodhanaṃ.. </p>
              <p>[21] {itivu0 88 itivuttakepi} ``anatthajanano kodho, kodho cittappakopano. </p>
              <p>[22] bhayamantarato jātaṃ, taṃ jano nāvabujjhati.. </p>
              <p>[21] ``kuddho atthaṃ na jānāti, kuddho dhammaṃ na passati. </p>
              <p>[22] andhatamaṃ tadā hoti, yaṃ kodho sahate naraṃ.. </p>
              <p>[21] ``yaṃ ^a^P4.0097^ea^ kuddho uparodheti, sukaraṃ viya  dukkaraṃ. </p>
              <p>[22] pacchā so vigate kodhe, aggidaḍḍhova tappati.. </p>
              <p>[21] ``dummaṅkuyaṃ padasseti {sadasseti (sī0), paṭhamaṃ dasseti (syā0)}, dhūmaṃ dhūmīva pāvako. </p>
              <p>[22] yato patāyati kodho, yena kujjhanti mānavā.. </p>
              <p>[21] ``nāssa hirī na ottappaṃ {na assa hirī ottappañca (ka0)}, na vāco hoti gāravo. </p>
              <p>[22] kodhena abhibhūtassa, na dīpaṃ hoti kiñcanaṃ.. </p>
              <p>[21] ``tapanīyāni kammāni, yāni dhammehi ārakā. </p>
              <p>[22] tāni ārocayissāmi, taṃ suṇātha yathā tathaṃ.. </p>
              <p>[21] ``kuddho hi pitaraṃ hanti, hanti kuddho samātaraṃ. </p>
              <p>[22] kuddho hi brāhmaṇaṃ hanti, hanti kuddho puthujjanaṃ.. </p>
              <p>[21] ``yāya ^a^M2.0472^ea^ ^a^V2.0235^ea^ mātu bhato poso, imaṃ lokaṃ avekkhati. </p>
              <p>[22] tampi pāṇadadiṃ santiṃ, hanti kuddho puthujjano.. </p>
              <p>[21] ``attūpamā hi te sattā, attā hi paramo {paramaṃ (sī0 syā0)} piyo. </p>
              <p>[22] hanti ^a^T4.0100^ea^ kuddho puthuttānaṃ, nānārūpesu mucchito.. </p>
              <p>[21] ``asinā hanti attānaṃ, visaṃ khādanti mucchitā. </p>
              <p>[22] rajjuyā bajjha mīyanti, pabbatāmapi kandare.. </p>
              <p>[21] ``bhūnahaccāni ^a^P4.0098^ea^ {bhūtahaccāni (sī0 syā0)} kammāni,  attamāraṇiyāni ca. </p>
              <p>[22] karontā nāvabujjhanti {karonto nāvabujjhati (ka0)}, kodhajāto parābhavo.. </p>
              <p>[21] ``itāyaṃ kodharūpena, maccupāso guhāsayo. </p>
              <p>[22] taṃ damena samucchinde, paññāvīriyena diṭṭhiyā.. </p>
              <p>[21] ``yathā metaṃ {ekametaṃ (syā0), ekametaṃ (sī0)} akusalaṃ, samucchindetha paṇḍito. </p>
              <p>[22] tatheva dhamme sikkhetha, mā no dummaṅkuyaṃ ahu.. </p>
              <p>[21] ``vītakodhā anāyāsā, vītalobhā anussukā {anissukā (sī0  syā0) tadaṭṭhakathāsu pana ``anussukā'' tveva dissati}. </p>
              <p>[22] dantā kodhaṃ pahantvāna, parinibbanti anāsavā''ti  {parinibbissathanāsavāti (syā0), parinibbiṃsu anāsavāti  (ka0)}..  ekādasamaṃ. </p>
              <p>[06] abyākatavaggo chaṭṭho. </p>
              <p>[01] tassuddānaṃ -- </p>
              <p>[21] abyākato purisagati, tissa sīha arakkhiyaṃ. </p>
              <p>[22] kimilaṃ satta pacalā, mettā bhariyā kodhekādasāti.. </p>
            </h4>
          </h3>
          <h3>
            <h3n> 7. mahāvaggo </h3n>
            <h4>
              <h4n> 1. hirīottappasuttaṃ </h4n>
              <p>[03] 65^b^.^eb^ {a0 ni0  5.24, 168; 2.6.50} ``hirottappe ^a^V2.0236^ea^ ^a^P4.0099^ea^, bhikkhave,  asati hirottappavipannassa hatūpaniso hoti indriyasaṃvaro;  indriyasaṃvare asati indriyasaṃvaravipannassa hatūpanisaṃ ^a^T4.0101^ea^ ^a^M2.0473^ea^ hoti sīlaṃ;  sīle asati sīlavipannassa hatūpaniso hoti sammāsamādhi;  sammāsamādhimhi asati sammāsamādhivipannassa hatūpanisaṃ hoti  yathābhūtañāṇadassanaṃ; yathābhūtañāṇadassane asati  yathābhūtañāṇadassanavipannassa hatūpaniso hoti nibbidāvirāgo;  nibbidāvirāge asati nibbidāvirāgavipannassa hatūpanisaṃ hoti  vimuttiñāṇadassanaṃ. seyyathāpi, bhikkhave, rukkho  sākhāpalāsavipanno. tassa papaṭikāpi na pāripūriṃ gacchati, tacopi  pheggupi sāropi na pāripūriṃ gacchati. evamevaṃ kho, bhikkhave,  hirottappe asati hirottappavipannassa hatūpaniso hoti indriyasaṃvaro;  indriyasaṃvare asati indriyasaṃvaravipannassa hatūpanisaṃ hoti sīlaṃ;  sīle asati sīlavipannassa hatūpaniso hoti sammāsamādhi;  sammāsamādhimhi asati sammāsamādhivipannassa hatūpanisaṃ hoti  yathābhūtañāṇadassanaṃ; yathābhūtañāṇadassane asati  yathābhūtañāṇadassanavipannassa hatūpaniso hoti nibbidāvirāgo;  nibbidāvirāge asati nibbidāvirāgavipannassa hatūpanisaṃ hoti  vimuttiñāṇadassanaṃ.</p>
              <p>[03] ``hirottappe, bhikkhave, sati hirottappasampannassa  upanisasampanno hoti indriyasaṃvaro; indriyasaṃvare sati  indriyasaṃvarasampannassa upanisasampannaṃ hoti sīlaṃ; sīle sati  sīlasampannassa upanisasampanno hoti sammāsamādhi; sammāsamādhimhi  sati sammāsamādhisampannassa upanisasampannaṃ hoti  yathābhūtañāṇadassanaṃ; yathābhūtañāṇadassane sati  yathābhūtañāṇadassanasampannassa upanisasampanno hoti nibbidāvirāgo;  nibbidāvirāge sati nibbidāvirāgasampannassa upanisasampannaṃ hoti  vimuttiñāṇadassanaṃ. seyyathāpi, bhikkhave, rukkho  sākhāpalāsasampanno. tassa papaṭikāpi pāripūriṃ gacchati, tacopi  pheggupi sāropi pāripūriṃ gacchati ^a^V2.0237^ea^. evamevaṃ kho, bhikkhave,  hirottappe sati hirottappasampannassa upanisasampanno hoti...pe0...  vimuttiñāṇadassana''nti. paṭhamaṃ. </p>
            </h4>
            <h4>
              <h4n> 2. sattasūriyasuttaṃ </h4n>
              <p>[03] 66^b^.^eb^ evaṃ ^a^P4.0100^ea^ me sutaṃ -- ekaṃ ^a^T4.0102^ea^  samayaṃ bhagavā vesāliyaṃ viharati ambapālivane. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``aniccā ^a^M2.0474^ea^, bhikkhave, saṅkhārā; adhuvā, bhikkhave,  saṅkhārā; anassāsikā, bhikkhave, saṅkhārā. yāvañcidaṃ,  bhikkhave, alameva sabbasaṅkhāresu nibbindituṃ alaṃ virajjituṃ alaṃ  vimuccituṃ.</p>
              <p>[03] ``sineru, bhikkhave, pabbatarājā caturāsītiyojanasahassāni  āyāmena, caturāsītiyojanasahassāni vitthārena,  caturāsītiyojanasahassāni mahāsamudde ajjhogāḷho,  caturāsītiyojanasahassāni mahāsamuddā accuggato. hoti kho so,  bhikkhave, samayo yaṃ kadāci karahaci dīghassa addhuno accayena  bahūni vassāni bahūni vassasatāni bahūni vassasahassāni bahūni  vassasatasahassāni devo na vassati. deve kho pana, bhikkhave,  avassante ye kecime bījagāmabhūtagāmā osadhitiṇavanappatayo te  ussussanti visussanti, na bhavanti. evaṃ aniccā, bhikkhave,  saṅkhārā; evaṃ adhuvā, bhikkhave, saṅkhārā...pe0... alaṃ vimuccituṃ.</p>
              <p>[03] ``hoti kho so, bhikkhave, samayo yaṃ kadāci karahaci  dīghassa addhuno accayena dutiyo sūriyo pātubhavati. dutiyassa,  bhikkhave, sūriyassa pātubhāvā yā kāci kunnadiyo kusobbhā {kussubbho (sī0),  kussobbhā (syā0)} tā  ussussanti visussanti, na bhavanti ^a^P4.0101^ea^. evaṃ  aniccā, bhikkhave, saṅkhārā...pe0... alaṃ vimuccituṃ.</p>
              <p>[03] ``hoti kho so, bhikkhave, samayo yaṃ kadāci karahaci  dīghassa addhuno accayena tatiyo ^a^V2.0238^ea^ sūriyo ^a^T4.0103^ea^ pātubhavati. tatiyassa,  bhikkhave, sūriyassa pātubhāvā yā kāci mahānadiyo, seyyathidaṃ --  gaṅgā, yamunā, aciravatī, sarabhū, mahī, tā ussussanti  visussanti, na bhavanti. evaṃ aniccā, bhikkhave,  saṅkhārā...pe0... alaṃ vimuccituṃ.</p>
              <p>[03] ``hoti kho so, bhikkhave, samayo yaṃ kadāci karahaci  dīghassa addhuno accayena catuttho sūriyo pātubhavati. catutthassa,  bhikkhave, sūriyassa pātubhāvā ye te mahāsarā yato imā mahānadiyo  pavattanti, seyyathidaṃ -- anotattā, sīhapapātā, rathakārā, kaṇṇamuṇḍā,  kuṇālā, chaddantā, mandākiniyā, tā ussussanti visussanti, na  bhavanti. evaṃ aniccā, bhikkhave, saṅkhārā...pe0... alaṃ  vimuccituṃ.</p>
              <p>[03] ``hoti kho so, bhikkhave, samayo yaṃ kadāci karahaci  dīghassa addhuno accayena pañcamo sūriyo pātubhavati. pañcamassa,  bhikkhave, sūriyassa ^a^M2.0475^ea^ pātubhāvā yojanasatikānipi mahāsamudde udakāni  ogacchanti, dviyojanasatikānipi mahāsamudde udakāni ogacchanti,  tiyojanasatikānipi, catuyojanasatikānipi,  pañcayojanasatikānipi, chayojanasatikānipi, sattayojanasatikānipi  mahāsamudde udakāni ogacchanti; sattatālampi mahāsamudde udakaṃ  saṇṭhāti, chatālampi, pañcatālampi, catutālampi, titālampi,  dvitālampi ^a^P4.0102^ea^, tālamattampi mahāsamudde udakaṃ  saṇṭhāti; sattaporisampi mahāsamudde udakaṃ saṇṭhāti, chaporisampi,  pañcaporisampi, catuporisampi, tiporisampi, dviporisampi,  porisampi {porisamattampi (syā0)}, aḍḍhaporisampi, kaṭimattampi, jaṇṇukāmattampi,  gopphakamattampi mahāsamudde udakaṃ saṇṭhāti. seyyathāpi, bhikkhave,  saradasamaye thullaphusitake deve vassante tattha tattha gopadesu {gopphakapadesesu  (ka0)} udakāni  ṭhitāni ^a^T4.0104^ea^ honti; evamevaṃ kho, bhikkhave, tattha tattha gopphakamattāni  {gopadamattāni (sī0 syā0)}  mahāsamudde udakāni ṭhitāni honti. pañcamassa, bhikkhave,  sūriyassa pātubhāvā aṅgulipabbamattampi mahāsamudde udakaṃ na hoti.  evaṃ aniccā, bhikkhave, saṅkhārā...pe0... alaṃ vimuccituṃ.</p>
              <p>[03] ``hoti kho so, bhikkhave, samayo yaṃ kadāci karahaci  dīghassa addhuno accayena chaṭṭho sūriyo pātubhavati. chaṭṭhassa,  bhikkhave, sūriyassa pātubhāvā ayañca mahāpathavī sineru ca  pabbatarājā dhūmāyanti saṃdhūmāyanti sampadhūmāyanti {dhūpāyanti sandhūpāyanti  sampadhūpāyanti (sī0 syā0)}. seyyathāpi,  bhikkhave, kumbhakārapāko ālepito {ālimpito (sī0 syā0)} paṭhamaṃ dhūmeti saṃdhūmeti  sampadhūmeti; evamevaṃ kho, bhikkhave, chaṭṭhassa sūriyassa pātubhāvā  ^a^V2.0239^ea^ ayañca mahāpathavī sineru ca pabbatarājā dhūmāyanti saṃdhūmāyanti  sampadhūmāyanti. evaṃ aniccā, bhikkhave, saṅkhārā...pe0... alaṃ  vimuccituṃ.</p>
              <p>[03] ``hoti kho so, bhikkhave, samayo yaṃ kadāci karahaci  dīghassa addhuno accayena sattamo sūriyo pātubhavati. sattamassa  ^a^P4.0103^ea^, bhikkhave, sūriyassa pātubhāvā ayañca mahāpathavī  sineru ca pabbatarājā ādippanti pajjalanti ekajālā bhavanti.  imissā ca, bhikkhave, mahāpathaviyā sinerussa ^a^M2.0476^ea^ ca pabbatarājassa  ^a^T4.0105^ea^ jhāyamānānaṃ dayhamānānaṃ acci vātena khittā yāva brahmalokāpi  gacchati. sinerussa, bhikkhave, pabbatarājassa jhāyamānassa  dayhamānassa vinassamānassa mahatā tejokhandhena abhibhūtassa  yojanasatikānipi kūṭāni palujjanti dviyojanasatikānipi,  tiyojanasatikānipi, catuyojanasatikānipi, pañcayojanasatikānipi  kūṭāni palujjanti. imissā ca, bhikkhave, mahāpathaviyā sinerussa  ca pabbatarājassa jhāyamānānaṃ dayhamānānaṃ neva chārikā paññāyati na  masi. seyyathāpi, bhikkhave, sappissa vā telassa vā jhāyamānassa  dayhamānassa neva chārikā paññāyati na masi; evamevaṃ kho,  bhikkhave, imissā ca mahāpathaviyā sinerussa ca pabbatarājassa  jhāyamānānaṃ dayhamānānaṃ neva chārikā paññāyati na masi. evaṃ  aniccā, bhikkhave, saṅkhārā; evaṃ adhuvā, bhikkhave, saṅkhārā; evaṃ  anassāsikā, bhikkhave, saṅkhārā. yāvañcidaṃ, bhikkhave, alameva  sabbasaṅkhāresu nibbindituṃ alaṃ virajjituṃ alaṃ vimuccituṃ.</p>
              <p>[03] ``tatra, bhikkhave, ko mantā ko saddhātā -- `ayañca pathavī  sineru ca pabbatarājā dayhissanti vinassissanti, na  bhavissantī'ti aññatra diṭṭhapadehi?</p>
              <p>[03] {a0 ni0  6.54;  7.73} ``bhūtapubbaṃ, bhikkhave, sunetto nāma satthā ahosi titthakaro  kāmesu vītarāgo. sunettassa kho pana, bhikkhave ^a^P4.0104^ea^,  satthuno anekāni sāvakasatāni ahesuṃ. sunetto,  bhikkhave, satthā sāvakānaṃ brahmalokasahabyatāya dhammaṃ desesi. ye  kho pana, bhikkhave, sunettassa satthuno brahmalokasahabyatāya dhammaṃ  desentassa sabbena sabbaṃ sāsanaṃ ājāniṃsu te kāyassa bhedā paraṃ  maraṇā sugatiṃ brahmalokaṃ upapajjiṃsu. ye na sabbena sabbaṃ sāsanaṃ  ājāniṃsu te kāyassa bhedā paraṃ maraṇā appekacce  paranimmitavasavattīnaṃ devānaṃ sahabyataṃ upapajjiṃsu, appekacce  nimmānaratīnaṃ devānaṃ sahabyataṃ upapajjiṃsu, appekacce tusitānaṃ devānaṃ  sahabyataṃ upapajjiṃsu, appekacce yāmānaṃ devānaṃ sahabyataṃ upapajjiṃsu ^a^T4.0106^ea^,  appekacce tāvatiṃsānaṃ devānaṃ sahabyataṃ upapajjiṃsu ^a^V2.0240^ea^, appekacce  cātumahārājikānaṃ devānaṃ sahabyataṃ upapajjiṃsu, appekacce  khattiyamahāsālānaṃ sahabyataṃ upapajjiṃsu, appekacce brāhmaṇamahāsālānaṃ  sahabyataṃ upapajjiṃsu, appekacce gahapatimahāsālānaṃ sahabyataṃ upapajjiṃsu.</p>
              <p>[03] ``atha ^a^M2.0477^ea^ kho, bhikkhave, sunettassa satthuno etadahosi -- `na  kho metaṃ patirūpaṃ yohaṃ sāvakānaṃ samasamagatiyo assaṃ  abhisamparāyaṃ, yaṃnūnāhaṃ uttari mettaṃ {uttari maggaṃ (ka0)} bhāveyya'''nti.</p>
              <p>[03] ``atha kho, bhikkhave, sunetto satthā satta vassāni mettaṃ  cittaṃ bhāvesi. satta vassāni mettaṃ cittaṃ bhāvetvā satta  saṃvaṭṭavivaṭṭakappe nayimaṃ lokaṃ punarāgamāsi. saṃvaṭṭamāne sudaṃ,  bhikkhave ^a^P4.0105^ea^, loke ābhassarūpago hoti.  vivaṭṭamāne loke suññaṃ brahmavimānaṃ upapajjati. tatra sudaṃ, bhikkhave,  brahmā hoti mahābrahmā abhibhū anabhibhūto aññadatthudaso vasavattī.  chattiṃsakkhattuṃ kho pana, bhikkhave, sakko ahosi devānamindo.  anekasatakkhattuṃ rājā ahosi cakkavattī dhammiko dhammarājā  cāturanto vijitāvī janapadatthāvariyappatto sattaratanasamannāgato.  parosahassaṃ kho panassa puttā ahesuṃ sūrā vīraṅgarūpā parasenappamaddanā.  so imaṃ pathaviṃ sāgarapariyantaṃ adaṇḍena asatthena dhammena  abhivijiya ajjhāvasi. so hi nāma, bhikkhave, sunetto satthā  evaṃ dīghāyuko samāno evaṃ ciraṭṭhitiko aparimutto ahosi --  `jātiyā jarāya maraṇena sokehi paridevehi dukkhehi domanassehi  upāyāsehi, aparimutto ^a^T4.0107^ea^ dukkhasmā'ti vadāmi''.</p>
              <p>[03] ``taṃ kissa hetu? catunnaṃ dhammānaṃ ananubodhā appaṭivedhā.  katamesaṃ catunnaṃ? ariyassa, bhikkhave, sīlassa ananubodhā  appaṭivedhā, ariyassa samādhissa ananubodhā appaṭivedhā, ariyāya  paññāya ananubodhā appaṭivedhā, ariyāya vimuttiyā ananubodhā  appaṭivedhā. tayidaṃ, bhikkhave, ariyaṃ sīlaṃ anubuddhaṃ paṭividdhaṃ,  ariyo samādhi anubodho paṭividdho, ariyā paññā anubodhā  paṭividdhā, ariyā vimutti anubodhā paṭividdhā, ucchinnā bhavataṇhā,  khīṇā bhavanetti, natthi dāni punabbhavo''ti. idamavoca ^a^P4.0106^ea^  bhagavā. idaṃ vatvāna sugato athāparaṃ etadavoca satthā -- </p>
              <p>[21] ``sīlaṃ ^a^V2.0241^ea^ samādhi paññā ca, vimutti ca anuttarā. </p>
              <p>[22] anubuddhā ime dhammā, gotamena yasassinā.. </p>
              <p>[21] ``iti buddho abhiññāya, dhammamakkhāsi bhikkhunaṃ. </p>
              <p>[22] dukkhassantakaro satthā, cakkhumā parinibbuto''ti..  dutiyaṃ. </p>
            </h4>
            <h4>
              <h4n> 3. nagaropamasuttaṃ </h4n>
              <p>[03] 67^b^.^eb^ ``yato ^a^M2.0478^ea^ kho, bhikkhave, rañño paccantimaṃ  nagaraṃ sattahi nagaraparikkhārehi suparikkhataṃ {suparikkhittaṃ (ka0)} hoti, catunnañca  āhārānaṃ nikāmalābhī hoti akicchalābhī akasiralābhī. idaṃ  vuccati, bhikkhave, rañño paccantimaṃ nagaraṃ akaraṇīyaṃ bāhirehi  paccatthikehi paccāmittehi.</p>
              <p>[03] ``katamehi sattahi nagaraparikkhārehi suparikkhataṃ hoti?  idha, bhikkhave, rañño paccantime nagare esikā hoti gambhīranemā  {gambhīranemi (ka0)} sunikhātā acalā asampavedhī {asampavedhi (sī0  syā0)}. iminā paṭhamena nagaraparikkhārena  suparikkhataṃ hoti rañño paccantimaṃ nagaraṃ abbhantarānaṃ ^a^T4.0108^ea^ guttiyā  bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare parikhā hoti  gambhīrā ceva vitthatā ca. iminā dutiyena nagaraparikkhārena  suparikkhataṃ hoti rañño paccantimaṃ nagaraṃ abbhantarānaṃ guttiyā  bāhirānaṃ paṭighātāya.</p>
              <p>[03] ``puna ^a^P4.0107^ea^ caparaṃ, bhikkhave, rañño paccantime  nagare anupariyāyapatho hoti ucco ceva vitthato ca. iminā  tatiyena nagaraparikkhārena suparikkhataṃ hoti rañño paccantimaṃ nagaraṃ  abbhantarānaṃ guttiyā bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare bahuṃ āvudhaṃ  sannicitaṃ hoti salākañceva ^a^V2.0242^ea^ jevanikañca {jevaniyañca (sī0  aṭṭha0)}. iminā catutthena  nagaraparikkhārena suparikkhataṃ hoti rañño paccantimaṃ nagaraṃ  abbhantarānaṃ guttiyā bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare bahubalakāyo  paṭivasati, seyyathidaṃ -- hatthārohā assārohā rathikā dhanuggahā  celakā calakā piṇḍadāyakā uggā rājaputtā pakkhandino mahānāgā  sūrā cammayodhino dāsakaputtā. iminā pañcamena nagaraparikkhārena  suparikkhataṃ hoti rañño paccantimaṃ nagaraṃ abbhantarānaṃ guttiyā  bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare dovāriko  hoti paṇḍito byatto medhāvī aññātānaṃ nivāretā ñātānaṃ pavesetā.  iminā ^a^M2.0479^ea^ chaṭṭhena nagaraparikkhārena suparikkhataṃ hoti rañño paccantimaṃ  nagaraṃ abbhantarānaṃ guttiyā bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare pākāro hoti  ucco ceva vitthato ^a^T4.0109^ea^ ca vāsanalepanasampanno ca. iminā sattamena  nagaraparikkhārena suparikkhataṃ hoti rañño paccantimaṃ nagaraṃ  abbhantarānaṃ guttiyā bāhirānaṃ paṭighātāya. imehi ^a^P4.0108^ea^  sattahi nagaraparikkhārehi suparikkhataṃ hoti.</p>
              <p>[03] ``katamesaṃ catunnaṃ āhārānaṃ nikāmalābhī hoti akicchalābhī  akasiralābhī? idha, bhikkhave, rañño paccantime nagare bahuṃ  tiṇakaṭṭhodakaṃ sannicitaṃ hoti abbhantarānaṃ ratiyā aparitassāya  phāsuvihārāya bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare bahuṃ  sāliyavakaṃ sannicitaṃ hoti abbhantarānaṃ ratiyā aparitassāya  phāsuvihārāya bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare bahuṃ  tilamuggamāsāparaṇṇaṃ sannicitaṃ hoti abbhantarānaṃ ratiyā  aparitassāya phāsuvihārāya bāhirānaṃ paṭighātāya.</p>
              <p>[03] ``puna caparaṃ, bhikkhave, rañño paccantime nagare bahuṃ bhesajjaṃ  sannicitaṃ hoti, seyyathidaṃ ^a^V2.0243^ea^ -- sappi navanītaṃ telaṃ madhu phāṇitaṃ  loṇaṃ abbhantarānaṃ ratiyā aparitassāya phāsuvihārāya bāhirānaṃ  paṭighātāya. imesaṃ kho, bhikkhave, catunnaṃ āhārānaṃ nikāmalābhī  hoti akicchalābhī akasiralābhī.</p>
              <p>[03] ``yato kho, bhikkhave, rañño paccantimaṃ nagaraṃ imehi sattahi  nagaraparikkhārehi suparikkhataṃ hoti, imesañca catunnaṃ āhārānaṃ  nikāmalābhī hoti akicchalābhī akasiralābhī. idaṃ vuccati,  bhikkhave, rañño paccantimaṃ nagaraṃ akaraṇīyaṃ bāhirehi paccatthikehi  paccāmittehi. evamevaṃ kho, bhikkhave, yato ariyasāvako sattahi  saddhammehi samannāgato hoti, catunnañca jhānānaṃ ^a^P4.0109^ea^  ābhicetasikānaṃ diṭṭhadhammasukhavihārānaṃ nikāmalābhī hoti ^a^T4.0110^ea^  ^a^M2.0480^ea^ akicchalābhī akasiralābhī. ayaṃ vuccati, bhikkhave, ariyasāvako  akaraṇīyo mārassa akaraṇīyo pāpimato. katamehi sattahi  saddhammehi samannāgato hoti?</p>
              <p>[03] ``seyyathāpi, bhikkhave, rañño paccantime nagare esikā hoti  gambhīranemā sunikhātā acalā asampavedhī abbhantarānaṃ guttiyā  bāhirānaṃ paṭighātāya. evamevaṃ kho, bhikkhave, ariyasāvako saddho  hoti, saddahati tathāgatassa bodhiṃ `itipi so...pe0... buddho  bhagavā'ti. saddhesiko, bhikkhave, ariyasāvako akusalaṃ pajahati,  kusalaṃ bhāveti; sāvajjaṃ pajahati, anavajjaṃ bhāveti; suddhaṃ attānaṃ  pariharati. iminā paṭhamena saddhammena samannāgato hoti.</p>
              <p>[03] ``seyyathāpi, bhikkhave, rañño paccantime nagare parikkhā  hoti gambhīrā ceva vitthatā ca abbhantarānaṃ guttiyā bāhirānaṃ  paṭighātāya. evamevaṃ kho, bhikkhave, ariyasāvako hirīmā hoti,  hirīyati kāyaduccaritena vacīduccaritena manoduccaritena, hirīyati  pāpakānaṃ akusalānaṃ dhammānaṃ samāpattiyā. hirīparikkho kho,  bhikkhave, ariyasāvako akusalaṃ pajahati, kusalaṃ bhāveti; sāvajjaṃ  pajahati, anavajjaṃ bhāveti; suddhaṃ attānaṃ pariharati. iminā  dutiyena saddhammena samannāgato hoti.</p>
              <p>[03] ``seyyathāpi, bhikkhave, rañño paccantime nagare  anupariyāyapatho hoti ucco ceva vitthato ca abbhantarānaṃ guttiyā  bāhirānaṃ paṭighātāya. evamevaṃ kho, bhikkhave, ariyasāvako  ^a^V2.0244^ea^ ottappī hoti, ottappati kāyaduccaritena vacīduccaritena  manoduccaritena, ottappati pāpakānaṃ akusalānaṃ dhammānaṃ samāpattiyā.  ottappapariyāyapatho ^a^T4.0111^ea^, bhikkhave, ariyasāvako akusalaṃ pajahati,  kusalaṃ bhāveti ^a^P4.0110^ea^; sāvajjaṃ pajahati, anavajjaṃ  bhāveti; suddhaṃ attānaṃ pariharati. iminā tatiyena saddhammena  samannāgato hoti.</p>
              <p>[03] ``seyyathāpi, bhikkhave, rañño paccantime nagare bahuṃ āvudhaṃ  sannicitaṃ hoti salākañceva jevanikañca abbhantarānaṃ guttiyā  bāhirānaṃ paṭighātāya. evamevaṃ kho, bhikkhave, ariyasāvako  bahussuto hoti...pe0... diṭṭhiyā suppaṭividdhā. sutāvudho,  bhikkhave, ariyasāvako akusalaṃ ^a^M2.0481^ea^ pajahati, kusalaṃ bhāveti; sāvajjaṃ  pajahati, anavajjaṃ bhāveti; suddhaṃ attānaṃ pariharati. iminā  catutthena saddhammena samannāgato hoti.</p>
              <p>[03] ``seyyathāpi, bhikkhave, rañño paccantime nagare bahubalakāyo  paṭivasati, seyyathidaṃ -- hatthārohā assārohā rathikā dhanuggahā  celakā calakā piṇḍadāyakā uggā rājaputtā pakkhandino mahānāgā  sūrā cammayodhino dāsakaputtā abbhantarānaṃ guttiyā bāhirānaṃ  paṭighātāya. evamevaṃ kho, bhikkhave, ariyasāvako āraddhavīriyo  viharati akusalānaṃ dhammānaṃ pahānāya, kusalānaṃ dhammānaṃ upasampadāya,  thāmavā daḷhaparakkamo anikkhittadhuro kusalesu dhammesu.  vīriyabalakāyo, bhikkhave, ariyasāvako akusalaṃ pajahati, kusalaṃ  bhāveti; sāvajjaṃ pajahati, anavajjaṃ bhāveti; suddhaṃ attānaṃ pariharati.  iminā pañcamena saddhammena samannāgato hoti.</p>
              <p>[03] ``seyyathāpi, bhikkhave, rañño paccantime nagare dovāriko  hoti paṇḍito byatto medhāvī aññātānaṃ nivāretā ñātānaṃ pavesetā  abbhantarānaṃ guttiyā bāhirānaṃ paṭighātāya ^a^T4.0112^ea^ ^a^P4.0111^ea^.  evamevaṃ kho, bhikkhave, ariyasāvako satimā hoti paramena  satinepakkena samannāgato cirakatampi cirabhāsitampi saritā  anussaritā. satidovāriko, bhikkhave, ariyasāvako akusalaṃ  pajahati, kusalaṃ bhāveti; sāvajjaṃ pajahati, anavajjaṃ bhāveti; suddhaṃ  attānaṃ pariharati. iminā chaṭṭhena saddhammena samannāgato hoti.</p>
              <p>[03] ``seyyathāpi, bhikkhave, rañño paccantime nagare pākāro hoti  ucco ceva vitthato ca ^a^V2.0245^ea^ vāsanalepanasampanno ca abbhantarānaṃ guttiyā  bāhirānaṃ paṭighātāya. evamevaṃ kho, bhikkhave, ariyasāvako paññavā  hoti udayatthagāminiyā paññāya samannāgato ariyāya nibbedhikāya  sammā dukkhakkhayagāminiyā. paññāvāsanalepanasampanno, bhikkhave,  ariyasāvako akusalaṃ pajahati, kusalaṃ bhāveti; sāvajjaṃ pajahati,  anavajjaṃ bhāveti; suddhaṃ attānaṃ pariharati. iminā sattamena  saddhammena samannāgato hoti. imehi sattahi saddhammehi samannāgato  hoti.</p>
              <p>[03] ``katamesaṃ ^a^M2.0482^ea^ catunnaṃ jhānānaṃ ābhicetasikānaṃ  diṭṭhadhammasukhavihārānaṃ nikāmalābhī hoti akicchalābhī  akasiralābhī? seyyathāpi, bhikkhave, rañño paccantime nagare bahuṃ  tiṇakaṭṭhodakaṃ sannicitaṃ hoti abbhantarānaṃ ratiyā aparitassāya  phāsuvihārāya bāhirānaṃ paṭighātāya. evamevaṃ kho, bhikkhave,  ariyasāvako vivicceva kāmehi...pe0... paṭhamaṃ jhānaṃ upasampajja  viharati attano ratiyā aparitassāya phāsuvihārāya okkamanāya  nibbānassa.</p>
              <p>[03] ``seyyathāpi, bhikkhave, rañño paccantime nagare bahuṃ ^a^P4.0112^ea^  sāliyavakaṃ sannicitaṃ hoti abbhantarānaṃ ratiyā  aparitassāya phāsuvihārāya ^a^T4.0113^ea^ bāhirānaṃ paṭighātāya. evamevaṃ kho,  bhikkhave, ariyasāvako vitakkavicārānaṃ vūpasamā...pe0... dutiyaṃ  jhānaṃ upasampajja viharati attano ratiyā aparitassāya phāsuvihārāya  okkamanāya nibbānassa.</p>
              <p>[03] ``seyyathāpi, bhikkhave, rañño paccantime nagare bahuṃ  tilamuggamāsāparaṇṇaṃ sannicitaṃ hoti abbhantarānaṃ ratiyā  aparitassāya phāsuvihārāya bāhirānaṃ paṭighātāya. evamevaṃ kho,  bhikkhave, ariyasāvako pītiyā ca virāgā...pe0...  tatiyaṃ jhānaṃ  upasampajja viharati attano ratiyā aparitassāya phāsuvihārāya  okkamanāya nibbānassa.</p>
              <p>[03] ``seyyathāpi, bhikkhave, rañño paccantime nagare bahuṃ bhesajjaṃ  sannicitaṃ hoti, seyyathidaṃ -- sappi navanītaṃ telaṃ madhu phāṇitaṃ  loṇaṃ abbhantarānaṃ ratiyā aparitassāya phāsuvihārāya bāhirānaṃ  paṭighātāya. evamevaṃ kho bhikkhave, ariyasāvako sukhassa ca  pahānā ^a^V2.0246^ea^ dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati  attano ratiyā aparitassāya phāsuvihārāya okkamanāya nibbānassa.  imesaṃ catunnaṃ jhānānaṃ ābhicetasikānaṃ diṭṭhadhammasukhavihārānaṃ  nikāmalābhī hoti akicchalābhī akasiralābhī.</p>
              <p>[03] ``yato ^a^P4.0113^ea^ kho, bhikkhave, ariyasāvako  imehi sattahi saddhammehi samannāgato hoti, imesañca catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī. ayaṃ ^a^M2.0483^ea^ vuccati, bhikkhave, ariyasāvako  akaraṇīyo mārassa akaraṇīyo pāpimato''ti. tatiyaṃ. </p>
            </h4>
            <h4>
              <h4n> 4. dhammaññūsuttaṃ </h4n>
              <p>[03] 68^b^.^eb^ ``sattahi, bhikkhave, dhammehi samannāgato  bhikkhu āhuneyyo hoti ^a^T4.0114^ea^ ...pe0... anuttaraṃ puññakkhettaṃ lokassa.  katamehi sattahi? idha, bhikkhave, bhikkhu dhammaññū ca hoti  atthaññū ca attaññū ca mattaññū ca kālaññū ca parisaññū ca  puggalaparoparaññū ca.</p>
              <p>[03] ``kathañca, bhikkhave, bhikkhu dhammaññū hoti? idha,  bhikkhave, bhikkhu dhammaṃ jānāti -- suttaṃ geyyaṃ veyyākaraṇaṃ gāthaṃ  udānaṃ itivuttakaṃ jātakaṃ abbhutadhammaṃ vedallaṃ. no ce, bhikkhave,  bhikkhu dhammaṃ jāneyya -- suttaṃ geyyaṃ...pe0... abbhutadhammaṃ vedallaṃ,  nayidha `dhammaññū'ti vucceyya. yasmā ca kho, bhikkhave, bhikkhu  dhammaṃ jānāti -- suttaṃ geyyaṃ...pe0... abbhutadhammaṃ vedallaṃ, tasmā  `dhammaññū'ti vuccati. iti dhammaññū.</p>
              <p>[03] ``atthaññū ca kathaṃ hoti? idha, bhikkhave, bhikkhu tassa  tasseva bhāsitassa atthaṃ jānāti -- `ayaṃ imassa bhāsitassa  attho, ayaṃ imassa bhāsitassa attho'ti. no ce, bhikkhave,  bhikkhu tassa tasseva bhāsitassa atthaṃ jāneyya -- `ayaṃ imassa  bhāsitassa attho, ayaṃ imassa bhāsitassa attho'ti, nayidha  `atthaññū'ti vucceyya. yasmā ca kho, bhikkhave, bhikkhu tassa  tasseva bhāsitassa atthaṃ jānāti -- `ayaṃ imassa bhāsitassa  attho, ayaṃ ^a^P4.0114^ea^ imassa bhāsitassa attho'ti, tasmā  `atthaññū'ti vuccati. iti dhammaññū, atthaññū.</p>
              <p>[03] ``attaññū ^a^V2.0247^ea^ ca kathaṃ hoti? idha, bhikkhave, bhikkhu attānaṃ  jānāti -- `ettakomhi saddhāya sīlena sutena cāgena paññāya  paṭibhānenā'ti. no ce, bhikkhave, bhikkhu attānaṃ jāneyya --  `ettakomhi saddhāya sīlena sutena cāgena paññāya paṭibhānenā'ti,  nayidha `attaññū'ti vucceyya. yasmā ca, bhikkhave ^a^T4.0115^ea^, bhikkhu attānaṃ  jānāti -- `ettakomhi saddhāya sīlena sutena cāgena paññāya  paṭibhānenā'ti, tasmā `attaññū'ti vuccati. iti dhammaññū,  atthaññū, attaññū.</p>
              <p>[03] ``mattaññū ^a^M2.0484^ea^ ca kathaṃ hoti? idha, bhikkhave, bhikkhu mattaṃ  jānāti cīvarapiṇḍapātasenāsanagilānappaccayabhesajjaparikkhārānaṃ  paṭiggahaṇāya. no ce, bhikkhave, bhikkhu mattaṃ jāneyya  cīvarapiṇḍapātasenāsanagilānappaccayabhesajjaparikkhārānaṃ paṭiggahaṇāya,  nayidha `mattaññū'ti vucceyya. yasmā ca kho, bhikkhave, bhikkhu  mattaṃ jānāti cīvarapiṇḍapātasenāsanagilānappaccayabhesajjaparikkhārānaṃ  paṭiggahaṇāya, tasmā `mattaññū'ti vuccati. iti dhammaññū, atthaññū,  attaññū, mattaññū.</p>
              <p>[03] ``kālaññū ca kathaṃ hoti? idha, bhikkhave, bhikkhu, kālaṃ  jānāti -- `ayaṃ kālo uddesassa, ayaṃ kālo paripucchāya, ayaṃ  kālo yogassa, ayaṃ kālo paṭisallānassā'ti. no ce, bhikkhave,  bhikkhu kālaṃ jāneyya -- `ayaṃ kālo uddesassa, ayaṃ kālo  paripucchāya, ayaṃ kālo yogassa, ayaṃ kālo paṭisallānassā'ti,  nayidha `kālaññū'ti vucceyya. yasmā ca kho, bhikkhave, bhikkhu  kālaṃ jānāti -- `ayaṃ kālo uddesassa, ayaṃ kālo paripucchāya,  ayaṃ kālo yogassa, ayaṃ kālo paṭisallānassā'ti, tasmā  `kālaññū'ti vuccati. iti dhammaññū, atthaññū, attaññū, mattaññū,  kālaññū.</p>
              <p>[03] ``parisaññū ca kathaṃ hoti? idha, bhikkhave, bhikkhu parisaṃ  jānāti -- `ayaṃ khattiyaparisā, ayaṃ brāhmaṇaparisā, ayaṃ  gahapatiparisā, ayaṃ samaṇaparisā. tattha evaṃ upasaṅkamitabbaṃ, evaṃ ^a^T4.0116^ea^  ṭhātabbaṃ ^a^P4.0115^ea^, evaṃ kattabbaṃ, evaṃ nisīditabbaṃ, evaṃ  bhāsitabbaṃ, evaṃ tuṇhī bhavitabba'nti. no ce, bhikkhave, bhikkhu  parisaṃ jāneyya -- `ayaṃ khattiyaparisā...pe0... evaṃ tuṇhī  bhavitabba'nti, nayidha `parisaññū'ti vucceyya. yasmā ca kho,  bhikkhave, bhikkhu parisaṃ jānāti -- `ayaṃ khattiyaparisā, ayaṃ  brāhmaṇaparisā, ayaṃ gahapatiparisā, ayaṃ samaṇaparisā ^a^V2.0248^ea^. tattha evaṃ  upasaṅkamitabbaṃ, evaṃ ṭhātabbaṃ, evaṃ kattabbaṃ, evaṃ nisīditabbaṃ, evaṃ  bhāsitabbaṃ, evaṃ tuṇhī bhavitabba'nti, tasmā `parisaññū'ti vuccati.  iti dhammaññū, atthaññū, attaññū, mattaññū, kālaññū, parisaññū.</p>
              <p>[03] ``puggalaparoparaññū ca kathaṃ hoti? idha, bhikkhave,  bhikkhuno {sabbatthapi idha ārambhe ``bhikkhuno'' tveva dissati} dvayena   puggalā viditā honti. dve puggalā -- eko  ariyānaṃ dassanakāmo, eko ariyānaṃ na dassanakāmo. yvāyaṃ  puggalo ariyānaṃ na dassanakāmo ^a^M2.0485^ea^, evaṃ so tenaṅgena gārayho.  yvāyaṃ puggalo ariyānaṃ dassanakāmo, evaṃ so tenaṅgena pāsaṃso.</p>
              <p>[03] ``dve puggalā ariyānaṃ dassanakāmā -- eko saddhammaṃ  sotukāmo, eko saddhammaṃ na sotukāmo. yvāyaṃ puggalo saddhammaṃ na  sotukāmo, evaṃ so tenaṅgena gārayho. yvāyaṃ puggalo saddhammaṃ  sotukāmo, evaṃ so tenaṅgena pāsaṃso.</p>
              <p>[03] ``dve puggalā saddhammaṃ sotukāmā -- eko ohitasoto dhammaṃ  suṇāti, eko anohitasoto dhammaṃ suṇāti. yvāyaṃ puggalo  anohitasoto dhammaṃ suṇāti, evaṃ so tenaṅgena gārayho. yvāyaṃ  puggalo ohitasoto ^a^P4.0116^ea^ dhammaṃ suṇāti, evaṃ so  tenaṅgena pāsaṃso.</p>
              <p>[03] ``dve puggalā ohitasotā dhammaṃ suṇanti {suṇantā (ka0)} -- eko sutvā  dhammaṃ dhāreti, eko sutvā dhammaṃ na dhāreti. yvāyaṃ puggalo sutvā  na dhammaṃ ^a^T4.0117^ea^ dhāreti, evaṃ so tenaṅgena gārayho. yvāyaṃ puggalo sutvā  dhammaṃ dhāreti, evaṃ so tenaṅgena pāsaṃso.</p>
              <p>[03] ``dve puggalā sutvā dhammaṃ dhārenti {dhārentā (ka0)} -- eko  dhātānaṃ {dhatānaṃ (sī0 syā0 kaṃ0 pī0)} dhammānaṃ  atthaṃ upaparikkhati, eko dhātānaṃ dhammānaṃ atthaṃ na upaparikkhati.  yvāyaṃ puggalo dhātānaṃ dhammānaṃ atthaṃ na upaparikkhati, evaṃ so  tenaṅgena gārayho. yvāyaṃ puggalo dhātānaṃ dhammānaṃ atthaṃ  upaparikkhati, evaṃ so tenaṅgena pāsaṃso.</p>
              <p>[03] ``dve puggalā dhātānaṃ dhammānaṃ atthaṃ upaparikkhanti {upaparikkhantā (ka0)} -- eko  atthamaññāya dhammamaññāya dhammānudhammappaṭipanno, eko atthamaññāya  dhammamaññāya na dhammānudhammappaṭipanno. yvāyaṃ puggalo atthamaññāya  ^a^V2.0249^ea^ dhammamaññāya na dhammānudhammappaṭipanno, evaṃ so tenaṅgena gārayho.  yvāyaṃ puggalo atthamaññāya dhammamaññāya dhammānudhammappaṭipanno, evaṃ  so tenaṅgena pāsaṃso.</p>
              <p>[03] ``dve puggalā atthamaññāya dhammamaññāya dhammānudhammappaṭipannā  -- eko attahitāya paṭipanno no parahitāya, eko attahitāya ca  paṭipanno ^a^M2.0486^ea^ parahitāya ca. yvāyaṃ puggalo attahitāya paṭipanno no  parahitāya, evaṃ so tenaṅgena gārayho. yvāyaṃ puggalo atthahitāya  ca paṭipanno parahitāya ca, evaṃ so tenaṅgena pāsaṃso. evaṃ kho,  bhikkhave, bhikkhuno {bhikkhunā (sī0 syā0)} dvayena puggalā viditā honti. evaṃ, bhikkhave,  bhikkhu puggalaparoparaññū hoti. ``imehi ^a^P4.0117^ea^ kho,  bhikkhave, sattahi dhammehi samannāgato ^a^T4.0118^ea^ bhikkhu āhuneyyo hoti  pāhuneyyo...pe0... anuttaraṃ puññakkhettaṃ lokassā''ti. catutthaṃ. </p>
            </h4>
            <h4>
              <h4n> 5. pāricchattakasuttaṃ </h4n>
              <p>[03] 69^b^.^eb^ ``yasmiṃ, bhikkhave, samaye devānaṃ tāvatiṃsānaṃ  pāricchattako koviḷāro paṇḍupalāso hoti, attamanā, bhikkhave, devā  tāvatiṃsā tasmiṃ samaye honti -- `paṇḍupalāso dāni pāricchattako  koviḷāro nacirasseva dāni pannapalāso bhavissatī'''ti.</p>
              <p>[03] ``yasmiṃ, bhikkhave, samaye devānaṃ tāvatiṃsānaṃ pāricchattako  koviḷāro pannapalāso hoti, attamanā, bhikkhave, devā tāvatiṃsā  tasmiṃ samaye honti -- `pannapalāso dāni pāricchattako koviḷāro  nacirasseva dāni jālakajāto bhavissatī'''ti.</p>
              <p>[03] ``yasmiṃ, bhikkhave, samaye devānaṃ tāvatiṃsānaṃ pāricchattako  koviḷāro jālakajāto hoti, attamanā, bhikkhave, devā tāvatiṃsā  tasmiṃ samaye honti -- `jālakajāto dāni pāricchattako  koviḷāro nacirasseva dāni khārakajāto bhavissatī'''ti.</p>
              <p>[03] ``yasmiṃ, bhikkhave, samaye devānaṃ tāvatiṃsānaṃ pāricchattako  koviḷāro khārakajāto hoti, attamanā, bhikkhave, devā tāvatiṃsā  tasmiṃ samaye honti -- `khārakajāto dāni pāricchattako  koviḷāro nacirasseva dāni kuṭumalakajāto {kuḍumalakajāto (sī0 syā0  pī0)} bhavissatī'''ti.</p>
              <p>[03] ``yasmiṃ ^a^V2.0250^ea^, bhikkhave, samaye devānaṃ tāvatiṃsānaṃ pāricchattako  koviḷāro kuṭumalakajāto hoti ^a^T4.0119^ea^, attamanā, bhikkhave, devā tāvatiṃsā  ^a^M2.0487^ea^ tasmiṃ samaye honti -- `kuṭumalakajāto dāni pāricchattako  koviḷāro nacirasseva dāni korakajāto ^a^P4.0118^ea^ {kokāsakajāto (sī0  syā0), kosakajāto (ka0)} bhavissatī'''ti.</p>
              <p>[03] ``yasmiṃ, bhikkhave, samaye devānaṃ tāvatiṃsānaṃ pāricchattako  koviḷāro korakajāto hoti, attamanā, bhikkhave, devā tāvatiṃsā  tasmiṃ samaye honti -- `korakajāto dāni pāricchattako koviḷāro  nacirasseva dāni sabbaphāliphullo {sabbapāliphullo (sī0 pī0)} bhavissatī'''ti.</p>
              <p>[03] ``yasmiṃ, bhikkhave, samaye devānaṃ tāvatiṃsānaṃ pāricchattako  koviḷāro sabbaphāliphullo hoti, attamanā, bhikkhave, devā  tāvatiṃsā pāricchattakassa koviḷārassa mūle dibbe cattāro māse  pañcahi kāmaguṇehi samappitā samaṅgībhūtā paricārenti.</p>
              <p>[03] ``sabbaphāliphullassa kho pana, bhikkhave, pāricchattakassa  koviḷārassa samantā paññāsayojanāni ābhāya phuṭaṃ hoti, anuvātaṃ  yojanasataṃ gandho gacchati, ayamānubhāvo pāricchattakassa  koviḷārassa.</p>
              <p>[03] ``evamevaṃ kho, bhikkhave, yasmiṃ samaye ariyasāvako  agārasmā anagāriyaṃ pabbajjāya ceteti, paṇḍupalāso, bhikkhave,  ariyasāvako tasmiṃ samaye hoti devānaṃva tāvatiṃsānaṃ pāricchattako  koviḷāro.</p>
              <p>[03] ``yasmiṃ, bhikkhave, samaye ariyasāvako kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajito  hoti, pannapalāso, bhikkhave, ariyasāvako tasmiṃ samaye hoti  devānaṃva tāvatiṃsānaṃ pāricchattako koviḷāro.</p>
              <p>[03] ``yasmiṃ, bhikkhave, samaye ariyasāvako vivicceva  kāmehi...pe0... paṭhamaṃ jhānaṃ upasampajja viharati, jālakajāto,  bhikkhave, ariyasāvako tasmiṃ samaye hoti devānaṃva tāvatiṃsānaṃ  pāricchattako koviḷāro.</p>
              <p>[03] ``yasmiṃ ^a^M2.0488^ea^ ^a^V2.0251^ea^, bhikkhave, samaye ariyasāvako vitakkavicārānaṃ  vūpasamā...pe0... dutiyaṃ jhānaṃ upasampajja viharati, khārakajāto,  bhikkhave, ariyasāvako tasmiṃ samaye hoti ^a^T4.0120^ea^ devānaṃva tāvatiṃsānaṃ  pāricchattako koviḷāro.</p>
              <p>[03] ``yasmiṃ, bhikkhave, samaye ^a^P4.0119^ea^ ariyasāvako  pītiyā ca virāgā...pe0...  tatiyaṃ jhānaṃ upasampajja viharati,  kuṭumalakajāto, bhikkhave, ariyasāvako tasmiṃ samaye hoti devānaṃva  tāvatiṃsānaṃ pāricchattako koviḷāro.</p>
              <p>[03] ``yasmiṃ, bhikkhave, samaye ariyasāvako sukhassa ca pahānā  dukkhassa ca pahānā...pe0...  catutthaṃ jhānaṃ upasampajja  viharati, korakajāto, bhikkhave, ariyasāvako tasmiṃ samaye hoti  devānaṃva tāvatiṃsānaṃ pāricchattako koviḷāro.</p>
              <p>[03] ``yasmiṃ, bhikkhave, samaye ariyasāvako āsavānaṃ  khayā...pe0... sacchikatvā upasampajja viharati, sabbaphāliphullo,  bhikkhave, ariyasāvako tasmiṃ samaye hoti devānaṃva tāvatiṃsānaṃ  pāricchattako koviḷāro.</p>
              <p>[03] ``tasmiṃ, bhikkhave, samaye bhummā devā saddamanussāventi --  `eso itthannāmo āyasmā itthannāmassa āyasmato saddhivihāriko  amukamhā gāmā vā nigamā vā agārasmā anagāriyaṃ pabbajito  āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ  abhiññā sacchikatvā upasampajja viharatī'ti. bhummānaṃ devānaṃ saddaṃ  sutvā cātumahārājikā devā...pe0... tāvatiṃsā devā... yāmā  devā... tusitā devā... nimmānaratī devā... paranimmitavasavattī  devā... brahmakāyikā devā saddamanussāventi -- `eso itthannāmo  āyasmā itthannāmassa āyasmato saddhivihāriko amukamhā gāmā vā  nigamā vā agārasmā anagāriyaṃ pabbajito āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharatī'ti. itiha tena ^a^P4.0120^ea^ khaṇena tena  muhuttena yāva brahmalokā saddo {sādhukārasaddo (sī0 aṭṭha0, ka0 aṭṭha0)}   abbhuggacchati ^a^T4.0121^ea^, ayamānubhāvo khīṇāsavassa bhikkhuno''ti. pañcamaṃ. </p>
            </h4>
            <h4>
              <h4n> 6. sakkaccasuttaṃ </h4n>
              <p>[03] 70^b^.^eb^ atha ^a^M2.0489^ea^ ^a^V2.0252^ea^ kho āyasmato sāriputtassa rahogatassa  paṭisallīnassa evaṃ cetaso parivitakko udapādi -- ``kiṃ nu kho,  bhikkhu, sakkatvā garuṃ katvā upanissāya viharanto akusalaṃ pajaheyya,  kusalaṃ bhāveyyā''ti? atha kho āyasmato sāriputtassa etadahosi  -- ``satthāraṃ kho, bhikkhu, sakkatvā garuṃ katvā upanissāya  viharanto akusalaṃ pajaheyya, kusalaṃ bhāveyya. dhammaṃ kho,  bhikkhu...pe0... saṅghaṃ kho, bhikkhu...pe0... sikkhaṃ kho,  bhikkhu...pe0... samādhiṃ kho, bhikkhu...pe0... appamādaṃ kho,  bhikkhu...pe0... paṭisanthāraṃ kho, bhikkhu sakkatvā garuṃ katvā  upanissāya viharanto akusalaṃ pajaheyya, kusalaṃ bhāveyyā''ti.</p>
              <p>[03] atha kho āyasmato sāriputtassa etadahosi -- ``ime kho  me dhammā parisuddhā pariyodātā, yaṃnūnāhaṃ ime dhamme gantvā {gahetvā (ka0)} bhagavato  āroceyyaṃ. evaṃ me ime dhammā parisuddhā ceva bhavissanti  parisuddhasaṅkhātatarā ca. seyyathāpi nāma puriso suvaṇṇanikkhaṃ  adhigaccheyya parisuddhaṃ pariyodātaṃ. tassa evamassa -- `ayaṃ kho  me suvaṇṇanikkho parisuddho pariyodāto, yaṃnūnāhaṃ imaṃ suvaṇṇanikkhaṃ  gantvā {gahetvā (ka0)} kammārānaṃ dasseyyaṃ. evaṃ me ayaṃ suvaṇṇanikkho  sakammāragato parisuddho ceva bhavissati parisuddhasaṅkhātataro ca.  evamevaṃ {kho (ka0)} me ime dhammā parisuddhā pariyodātā, yaṃnūnāhaṃ ime dhamme  gantvā {gahetvā (ka0)} bhagavato āroceyyaṃ. evaṃ me ime dhammā parisuddhā ceva  bhavissanti parisuddhasaṅkhātatarā cā'''ti.</p>
              <p>[03] atha kho āyasmā ^a^P4.0121^ea^ sāriputto sāyanhasamayaṃ  paṭisallānā vuṭṭhito yena ^a^T4.0122^ea^ bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  sāriputto bhagavantaṃ etadavoca --</p>
              <p>[03] ``idha mayhaṃ, bhante, rahogatassa paṭisallīnassa evaṃ cetaso  parivitakko udapādi -- `kiṃ nu kho, bhikkhu, sakkatvā garuṃ katvā  upanissāya viharanto akusalaṃ pajaheyya, kusalaṃ bhāveyyā'ti? atha  kho tassa mayhaṃ, bhante, etadahosi -- `satthāraṃ kho, bhikkhu,  sakkatvā garuṃ ^a^M2.0490^ea^ katvā upanissāya viharanto akusalaṃ pajaheyya, kusalaṃ  bhāveyya. dhammaṃ kho, bhikkhu ^a^V2.0253^ea^ ...pe0... paṭisanthāraṃ kho, bhikkhu  sakkatvā...pe0... kusalaṃ bhāveyyā'ti. atha kho tassa mayhaṃ, bhante,  etadahosi -- `ime kho me dhammā parisuddhā pariyodātā, yaṃnūnāhaṃ  ime dhamme gantvā bhagavato āroceyyaṃ. evaṃ me ime dhammā parisuddhā  ceva bhavissanti parisuddhasaṅkhātatarā ca. seyyathāpi nāma puriso  suvaṇṇanikkhaṃ adhigaccheyya parisuddhaṃ pariyodātaṃ. tassa evamassa  -- ayaṃ kho me suvaṇṇanikkho parisuddho pariyodāto, yaṃnūnāhaṃ imaṃ  suvaṇṇanikkhaṃ gantvā kammārānaṃ dasseyyaṃ. evaṃ me ayaṃ  suvaṇṇanikkho sakammāragato parisuddho ceva bhavissati  parisuddhasaṅkhātataro ca. evamevaṃ me ime dhammā parisuddhā  pariyodātā, yaṃnūnāhaṃ ime dhamme gantvā bhagavato āroceyyaṃ. evaṃ me  ime dhammā parisuddhā ceva bhavissanti parisuddhasaṅkhātatarā ^a^P4.0122^ea^  cā'''ti.</p>
              <p>[03] ``sādhu sādhu, sāriputta ^a^T4.0123^ea^! satthāraṃ kho, sāriputta, bhikkhu  sakkatvā garuṃ katvā upanissāya viharanto akusalaṃ pajaheyya, kusalaṃ  bhāveyya. dhammaṃ kho, sāriputta, bhikkhu sakkatvā garuṃ katvā  upanissāya viharanto akusalaṃ pajaheyya, kusalaṃ bhāveyya. saṅghaṃ  kho...pe0... sikkhaṃ kho... samādhiṃ kho... appamādaṃ kho...  paṭisanthāraṃ kho, sāriputta, bhikkhu sakkatvā garuṃ katvā upanissāya  viharanto akusalaṃ pajaheyya, kusalaṃ bhāveyyā''ti.</p>
              <p>[03] evaṃ vutte āyasmā sāriputto bhagavantaṃ etadavoca -- ``imassa  kho ahaṃ, bhante, bhagavatā saṃkhittena bhāsitassa evaṃ vitthārena atthaṃ  ājānāmi. so vata, bhante, bhikkhu satthari agāravo dhamme  sagāravo bhavissatīti netaṃ ṭhānaṃ vijjati. yo so, bhante, bhikkhu  satthari agāravo dhammepi so agāravo''.</p>
              <p>[03] ``so vata, bhante, bhikkhu satthari agāravo dhamme agāravo  saṅghe sagāravo bhavissatīti netaṃ ṭhānaṃ vijjati. yo so, bhante,  bhikkhu satthari agāravo dhamme agāravo saṅghepi so agāravo.</p>
              <p>[03] ``so vata, bhante, bhikkhu satthari agāravo dhamme agāravo  saṅghe agāravo sikkhāya sagāravo ^a^V2.0254^ea^ bhavissatīti netaṃ ṭhānaṃ vijjati.  yo so, bhante, bhikkhu satthari agāravo dhamme agāravo saṅghe  agāravo sikkhāyapi so agāravo.</p>
              <p>[03] ``so ^a^M2.0491^ea^ vata, bhante, bhikkhu satthari agāravo dhamme agāravo  saṅghe agāravo ^a^T4.0124^ea^ sikkhāya agāravo samādhismiṃ sagāravo  bhavissatīti netaṃ ṭhānaṃ vijjati. yo so, bhante, bhikkhu satthari  agāravo dhamme agāravo saṅghe agāravo sikkhāya agāravo  samādhismimpi so agāravo.</p>
              <p>[03] ``so vata, bhante, bhikkhu satthari agāravo dhamme agāravo  saṅghe agāravo sikkhāya agāravo samādhismiṃ agāravo appamāde  sagāravo bhavissatīti netaṃ ṭhānaṃ vijjati. yo so, bhante, bhikkhu  satthari agāravo dhamme agāravo saṅghe agāravo sikkhāya agāravo  samādhismiṃ ^a^P4.0123^ea^ agāravo appamādepi so agāravo.</p>
              <p>[03] ``so vata, bhante, bhikkhu satthari agāravo dhamme agāravo  saṅghe agāravo sikkhāya agāravo samādhismiṃ agāravo appamāde  agāravo paṭisanthāre sagāravo bhavissatīti netaṃ ṭhānaṃ vijjati. yo  so, bhante, bhikkhu satthari agāravo...pe0... appamāde agāravo  paṭisanthārepi so agāravo.</p>
              <p>[03] ``so vata, bhante, bhikkhu satthari sagāravo dhamme agāravo  bhavissatīti netaṃ ṭhānaṃ vijjati. yo so, bhante, bhikkhu satthari  sagāravo dhammepi so sagāravo...pe0....</p>
              <p>[03] ``so vata, bhante, bhikkhu satthari sagāravo...pe0 ^a^P4.0124^ea^ ... appamāde sagāravo paṭisanthāre agāravo bhavissatīti  netaṃ ṭhānaṃ vijjati. yo so, bhante, bhikkhu satthari  sagāravo...pe0... ^a^T4.0125^ea^ appamāde sagāravo paṭisanthārepi so sagāravo.</p>
              <p>[03] ``so vata, bhante, bhikkhu satthari sagāravo dhammepi sagāravo  bhavissatīti ṭhānametaṃ vijjati. yo so, bhante, bhikkhu satthari  sagāravo dhammepi so sagāravo...pe0....</p>
              <p>[03] ``so ^a^V2.0255^ea^ vata, bhante, bhikkhu satthari sagāravo...pe0...  appamāde sagāravo paṭisanthārepi sagāravo bhavissatīti ṭhānametaṃ  vijjati. yo so, bhante, bhikkhu satthari sagāravo dhamme sagāravo  saṅghe sagāravo sikkhāya sagāravo samādhismiṃ sagāravo appamāde  sagāravo paṭisanthārepi so sagāravo''ti.</p>
              <p>[03] ``imassa ^a^M2.0492^ea^ kho ahaṃ, bhante, bhagavatā saṃkhittena bhāsitassa evaṃ  vitthārena atthaṃ ājānāmī''ti.</p>
              <p>[03] ``sādhu sādhu, sāriputta! sādhu kho tvaṃ, sāriputta, imassa  mayā saṃkhittena bhāsitassa evaṃ vitthārena atthaṃ ājānāsi. so  vata, sāriputta, bhikkhu satthari agāravo dhamme sagāravo  bhavissatīti netaṃ ṭhānaṃ vijjati...pe0... yo so, sāriputta, bhikkhu  satthari agāravo dhamme agāravo saṅghe agāravo sikkhāya agāravo  samādhismiṃ agāravo appamādepi so agāravo.</p>
              <p>[03] ``so vata, sāriputta, bhikkhu satthari agāravo dhamme  agāravo saṅghe agāravo sikkhāya agāravo samādhismiṃ agāravo  appamāde agāravo paṭisanthāre sagāravo bhavissatīti netaṃ ṭhānaṃ  vijjati. yo so, sāriputta, bhikkhu satthari agāravo dhamme  agāravo saṅghe agāravo sikkhāya ^a^T4.0126^ea^ agāravo samādhismiṃ agāravo  appamāde agāravo paṭisanthārepi so agāravo.</p>
              <p>[03] ``so vata, sāriputta, bhikkhu satthari sagāravo dhamme  agāravo bhavissatīti netaṃ ṭhānaṃ vijjati...pe0... yo so,  sāriputta, bhikkhu satthari sagāravo dhammepi so sagāravo ^a^P4.0125^ea^ ...pe0....</p>
              <p>[03] ``so vata, sāriputta, bhikkhu satthari sagāravo dhamme  sagāravo...pe0... appamāde sagāravo paṭisanthāre agāravo  bhavissatīti netaṃ ṭhānaṃ vijjati. yo so, sāriputta, bhikkhu  satthari sagāravo...pe0... appamāde sagāravo paṭisanthārepi so  sagāravo.</p>
              <p>[03] ``so ^a^V2.0256^ea^ vata, sāriputta, bhikkhu satthari sagāravo dhammepi  sagāravo bhavissatīti ṭhānametaṃ vijjati. yo so, sāriputta,  bhikkhu satthari sagāravo dhammepi so sagāravo...pe0....</p>
              <p>[03] ``so vata, sāriputta, bhikkhu satthari sagāravo...pe0...  appamāde sagāravo paṭisanthārepi so sagāravo bhavissatīti ṭhānametaṃ  vijjati. yo so, sāriputta, bhikkhu satthari sagāravo...pe0...  appamāde sagāravo paṭisanthārepi so sagāravo''ti. </p>
              <p>[01] ``imassa ^a^M2.0493^ea^ kho, sāriputta, mayā saṃkhittena bhāsitassa  evaṃ vitthārena attho daṭṭhabbo''ti. chaṭṭhaṃ. </p>
            </h4>
            <h4>
              <h4n> 7. bhāvanāsuttaṃ </h4n>
              <p>[03] 71^b^.^eb^ ``bhāvanaṃ ananuyuttassa, bhikkhave, bhikkhuno  viharato kiñcāpi evaṃ icchā uppajjeyya -- `aho vata me  anupādāya āsavehi cittaṃ vimucceyyā'ti, atha khvassa neva  anupādāya āsavehi cittaṃ vimuccati. taṃ kissa hetu?  `abhāvitattā'tissa vacanīyaṃ. kissa abhāvitattā? catunnaṃ  satipaṭṭhānānaṃ, catunnaṃ sammappadhānānaṃ, catunnaṃ iddhipādānaṃ, pañcannaṃ  indriyānaṃ, pañcannaṃ balānaṃ, sattannaṃ bojjhaṅgānaṃ, ariyassa  aṭṭhaṅgikassa maggassa.</p>
              <p>[03] ``seyyathāpi, bhikkhave, kukkuṭiyā aṇḍāni aṭṭha vā dasa vā  dvādasa vā. tānassu kukkuṭiyā na sammā adhisayitāni, na sammā  pariseditāni, na sammā paribhāvitāni ^a^P4.0126^ea^.  kiñcāpi tassā kukkuṭiyā ^a^T4.0127^ea^ evaṃ icchā uppajjeyya -- `aho vata me  kukkuṭapotakā pādanakhasikhāya vā mukhatuṇḍakena vā aṇḍakosaṃ  padāletvā sotthinā abhinibbhijjeyyu'nti, atha kho abhabbāva te  kukkuṭapotakā pādanakhasikhāya vā mukhatuṇḍakena vā aṇḍakosaṃ  padāletvā sotthinā abhinibbhijjituṃ. taṃ kissa hetu? tathā hi,  bhikkhave, kukkuṭiyā aṇḍāni na sammā adhisayitāni, na sammā  pariseditāni, na sammā paribhāvitāni. evamevaṃ kho, bhikkhave,  bhāvanaṃ ananuyuttassa bhikkhuno viharato kiñcāpi evaṃ icchā  uppajjeyya -- `aho vata me anupādāya āsavehi cittaṃ  vimucceyyā'ti, atha khvassa neva anupādāya āsavehi cittaṃ vimuccati.  taṃ kissa hetu? `abhāvitattā'tissa vacanīyaṃ. kissa  ^a^V2.0257^ea^ abhāvitattā? catunnaṃ satipaṭṭhānānaṃ, catunnaṃ sammappadhānānaṃ, catunnaṃ  iddhipādānaṃ, pañcannaṃ indriyānaṃ, pañcannaṃ balānaṃ, sattannaṃ bojjhaṅgānaṃ,  ariyassa aṭṭhaṅgikassa maggassa.</p>
              <p>[03] ``bhāvanaṃ anuyuttassa, bhikkhave, bhikkhuno viharato kiñcāpi  na evaṃ icchā uppajjeyya -- `aho vata me anupādāya āsavehi cittaṃ  vimucceyyā'ti, atha khvassa anupādāya āsavehi cittaṃ vimuccati.  taṃ kissa hetu? `bhāvitattā'tissa vacanīyaṃ. kissa bhāvitattā?  catunnaṃ satipaṭṭhānānaṃ, catunnaṃ sammappadhānānaṃ, catunnaṃ iddhipādānaṃ,  pañcannaṃ indriyānaṃ, pañcannaṃ balānaṃ, sattannaṃ bojjhaṅgānaṃ, ariyassa  aṭṭhaṅgikassa maggassa.</p>
              <p>[03] ``seyyathāpi ^a^M2.0494^ea^, bhikkhave, kukkuṭiyā aṇḍāni aṭṭha vā dasa vā  dvādasa vā. tānassu kukkuṭiyā sammā adhisayitāni, sammā  pariseditāni, sammā paribhāvitāni ^a^T4.0128^ea^. kiñcāpi tassā kukkuṭiyā na  evaṃ icchā uppajjeyya -- `aho vata me kukkuṭapotakā pādanakhasikhāya  vā mukhatuṇḍakena vā aṇḍakosaṃ padāletvā sotthinā  abhinibbhijjeyyu'nti, atha kho bhabbāva te kukkuṭapotakā  pādanakhasikhāya vā mukhatuṇḍakena vā aṇḍakosaṃ padāletvā sotthinā  abhinibbhijjituṃ. taṃ kissa hetu? tathā hi, bhikkhave, kukkuṭiyā  aṇḍāni sammā adhisayitāni, sammā pariseditāni, sammā  paribhāvitāni. evamevaṃ kho, bhikkhave, bhāvanaṃ anuyuttassa  bhikkhuno viharato kiñcāpi na evaṃ icchā uppajjeyya -- `aho vata  ^a^P4.0127^ea^ me anupādāya āsavehi cittaṃ vimucceyyā'ti,  atha khvassa anupādāya āsavehi cittaṃ vimuccati. taṃ kissa hetu?  `bhāvitattā'tissa vacanīyaṃ. kissa bhāvitattā? catunnaṃ  satipaṭṭhānānaṃ...pe0... ariyassa aṭṭhaṅgikassa maggassa.</p>
              <p>[03] ``seyyathāpi, bhikkhave, phalagaṇḍassa {palagaṇḍassa (?)} vā phalagaṇḍantevāsikassa  vā dissanteva {khīyante (ka0)} vāsijaṭe {dissanti aṅgulipadāni (sī0),  aṅgulapadāni dissanti aṅgulapadaṃ (ka0)} aṅgulipadāni  dissati {dissanti (syā0)} aṅguṭṭhapadaṃ {dissanti aṅgulipadāni (sī0),  aṅgulapadāni dissanti aṅgulapadaṃ (ka0)}. no ca  khvassa evaṃ ñāṇaṃ hoti -- `ettakaṃ me ajja vāsijaṭassa khīṇaṃ,  ettakaṃ hiyyo, ettakaṃ pare'ti, atha khvassa khīṇe `khīṇa'nteva ñāṇaṃ  hoti. evamevaṃ kho, bhikkhave, bhāvanaṃ anuyuttassa bhikkhuno  viharato kiñcāpi na evaṃ ñāṇaṃ hoti -- `ettakaṃ me ajja āsavānaṃ  khīṇaṃ, ettakaṃ hiyyo, ettakaṃ pare'ti, atha khvassa khīṇe  `khīṇa'nteva ñāṇaṃ hoti.</p>
              <p>[03] ``seyyathāpi ^a^V2.0258^ea^, bhikkhave, sāmuddikāya nāvāya  vettabandhanabaddhāya {vettabandhāya (ka0)}  cha māsāni udake pariyādāya hemantikena thale ukkhittāya  vātātapaparetāni ^a^T4.0129^ea^ bandhanāni, tāni pāvussakena meghena abhippavuṭṭhāni  appakasireneva parihāyanti {paṭippassambhanti (sī0 syā0)}, pūtikāni bhavanti. evamevaṃ kho,  bhikkhave, bhāvanaṃ anuyuttassa bhikkhuno viharato appakasireneva  saṃyojanāni paṭippassambhanti, pūtikāni bhavantī''ti. sattamaṃ. </p>
            </h4>
            <h4>
              <h4n> 8. aggikkhandhopamasuttaṃ </h4n>
              <p>[03] 72^b^.^eb^ evaṃ ^a^M2.0495^ea^ ^a^P4.0128^ea^ me sutaṃ -- ekaṃ  samayaṃ bhagavā kosalesu cārikaṃ carati mahatā bhikkhusaṅghena saddhiṃ.  addasā kho bhagavā addhānamaggappaṭipanno aññatarasmiṃ padese mahantaṃ  aggikkhandhaṃ ādittaṃ sampajjalitaṃ sajotibhūtaṃ {sañjotibhūtaṃ (syā0)}. disvāna maggā  okkamma aññatarasmiṃ rukkhamūle paññatte āsane nisīdi. nisajja  kho bhagavā bhikkhū āmantesi -- ``passatha no tumhe, bhikkhave,  amuṃ mahantaṃ aggikkhandhaṃ ādittaṃ sampajjalitaṃ sajotibhūta''nti?  ``evaṃ, bhante''ti.</p>
              <p>[03] ``taṃ kiṃ maññatha, bhikkhave, katamaṃ nu kho varaṃ -- yaṃ amuṃ  mahantaṃ aggikkhandhaṃ ādittaṃ sampajjalitaṃ sajotibhūtaṃ āliṅgetvā  upanisīdeyya vā upanipajjeyya vā, yaṃ vā khattiyakaññaṃ vā  brāhmaṇakaññaṃ vā gahapatikaññaṃ vā mudutalunahatthapādaṃ āliṅgetvā  upanisīdeyya vā upanipajjeyya vā''ti? ``etadeva, bhante, varaṃ --  yaṃ khattiyakaññaṃ vā brāhmaṇakaññaṃ vā gahapatikaññaṃ vā  mudutalunahatthapādaṃ āliṅgetvā upanisīdeyya vā upanipajjeyya vā,  dukkhañhetaṃ, bhante, yaṃ amuṃ mahantaṃ aggikkhandhaṃ ādittaṃ sampajjalitaṃ  sajotibhūtaṃ āliṅgetvā upanisīdeyya vā upanipajjeyya vā''ti.</p>
              <p>[03] ``ārocayāmi vo, bhikkhave, paṭivedayāmi ^a^T4.0130^ea^ vo, bhikkhave,  yathā etadeva tassa varaṃ dussīlassa pāpadhammassa  asucisaṅkassarasamācārassa paṭicchannakammantassa assamaṇassa  samaṇapaṭiññassa abrahmacārissa brahmacāripaṭiññassa antopūtikassa  avassutassa kasambujātassa yaṃ amuṃ mahantaṃ aggikkhandhaṃ ādittaṃ  sampajjalitaṃ sajotibhūtaṃ āliṅgetvā upanisīdeyya vā upanipajjeyya  vā. taṃ kissa hetu? tatonidānañhi so, bhikkhave, maraṇaṃ  ^a^P4.0129^ea^ vā nigaccheyya maraṇamattaṃ ^a^V2.0259^ea^ vā dukkhaṃ, na tveva  tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjeyya.</p>
              <p>[03] ``yañca kho so, bhikkhave, dussīlo pāpadhammo  asucisaṅkassarasamācāro...pe0... kasambujāto khattiyakaññaṃ vā  brāhmaṇakaññaṃ vā gahapatikaññaṃ vā mudutalunahatthapādaṃ āliṅgetvā  upanisīdati vā upanipajjati vā, tañhi tassa {taṃ hissa (ka0)}, bhikkhave, hoti  dīgharattaṃ ahitāya dukkhāya kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati.</p>
              <p>[03] ``taṃ ^a^M2.0496^ea^ kiṃ maññatha, bhikkhave, katamaṃ nu kho varaṃ -- yaṃ balavā  puriso daḷhāya vālarajjuyā ubho jaṅghā veṭhetvā ghaṃseyya -- sā  chaviṃ chindeyya chaviṃ chetvā cammaṃ chindeyya cammaṃ chetvā maṃsaṃ  chindeyya maṃsaṃ chetvā nhāruṃ chindeyya nhāruṃ chetvā aṭṭhiṃ chindeyya  aṭṭhiṃ chetvā aṭṭhimiñjaṃ āhacca tiṭṭheyya, yaṃ vā khattiyamahāsālānaṃ vā  brāhmaṇamahāsālānaṃ vā gahapatimahāsālānaṃ vā abhivādanaṃ  sādiyeyyā''ti? ``etadeva ^a^T4.0131^ea^, bhante, varaṃ -- yaṃ khattiyamahāsālānaṃ  vā brāhmaṇamahāsālānaṃ vā gahapatimahāsālānaṃ vā abhivādanaṃ  sādiyeyya, dukkhañhetaṃ, bhante, yaṃ balavā puriso daḷhāya  vālarajjuyā...pe0... aṭṭhimiñjaṃ āhacca tiṭṭheyyā''ti.</p>
              <p>[03] ``ārocayāmi vo, bhikkhave, paṭivedayāmi vo, bhikkhave,  yathā etadeva tassa varaṃ dussīlassa...pe0... kasambujātassa yaṃ  balavā puriso daḷhāya vālarajjuyā ubho jaṅghā veṭhetvā...pe0...  aṭṭhimiñjaṃ āhacca tiṭṭheyya. taṃ kissa hetu? tatonidānañhi so,  bhikkhave, maraṇaṃ vā nigaccheyya maraṇamattaṃ vā dukkhaṃ, na tveva  tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjeyya. yañca ^a^P4.0130^ea^ kho so, bhikkhave,  dussīlo...pe0... kasambujāto khattiyamahāsālānaṃ vā  brāhmaṇamahāsālānaṃ vā gahapatimahāsālānaṃ vā abhivādanaṃ sādiyati,  tañhi tassa, bhikkhave, hoti dīgharattaṃ ahitāya dukkhāya kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjati.</p>
              <p>[03] ``taṃ kiṃ maññatha, bhikkhave, katamaṃ nu kho varaṃ -- yaṃ balavā  puriso tiṇhāya sattiyā teladhotāya paccorasmiṃ pahareyya, yaṃ vā  khattiyamahāsālānaṃ vā brāhmaṇamahāsālānaṃ vā gahapatimahāsālānaṃ vā  añjalikammaṃ sādiyeyyā''ti? ``etadeva, bhante, varaṃ -- yaṃ  khattiyamahāsālānaṃ vā brāhmaṇamahāsālānaṃ vā ^a^V2.0260^ea^ gahapatimahāsālānaṃ vā  añjalikammaṃ sādiyeyya, dukkhañhetaṃ, bhante, yaṃ balavā puriso  tiṇhāya sattiyā ^a^T4.0132^ea^ teladhotāya paccorasmiṃ pahareyyā''ti.</p>
              <p>[03] ``ārocayāmi vo, bhikkhave, paṭivedayāmi vo, bhikkhave,  yathā etadeva tassa varaṃ dussīlassa...pe0... kasambujātassa yaṃ  balavā puriso tiṇhāya sattiyā teladhotāya paccorasmiṃ pahareyya. taṃ  kissa hetu? tatonidānañhi so, bhikkhave, maraṇaṃ vā nigaccheyya  maraṇamattaṃ vā dukkhaṃ, na tveva tappaccayā kāyassa bhedā paraṃ maraṇā  apāyaṃ duggatiṃ vinipātaṃ ^a^M2.0497^ea^ nirayaṃ upapajjeyya. yañca kho so,  bhikkhave, dussīlo pāpadhammo...pe0... kasambujāto  khattiyamahāsālānaṃ vā brāhmaṇamahāsālānaṃ vā gahapatimahāsālānaṃ vā  añjalikammaṃ sādiyati, tañhi tassa, bhikkhave, hoti dīgharattaṃ  ahitāya dukkhāya kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjati.</p>
              <p>[03] ``taṃ kiṃ maññatha, bhikkhave, katamaṃ nu kho varaṃ -- yaṃ balavā  puriso tattena ayopaṭṭena ādittena sampajjalitena ^a^P4.0131^ea^  sajotibhūtena kāyaṃ sampaliveṭheyya, yaṃ vā khattiyamahāsālānaṃ vā  brāhmaṇamahāsālānaṃ vā gahapatimahāsālānaṃ vā saddhādeyyaṃ cīvaraṃ  paribhuñjeyyā''ti? ``etadeva, bhante, varaṃ -- yaṃ khattiyamahāsālānaṃ  vā...pe0... saddhādeyyaṃ cīvaraṃ paribhuñjeyya, dukkhañhetaṃ, bhante, yaṃ  balavā puriso tattena ayopaṭṭena ādittena sampajjalitena sajotibhūtena  kāyaṃ sampaliveṭheyyā''ti.</p>
              <p>[03] ``ārocayāmi vo, bhikkhave, paṭivedayāmi vo, bhikkhave,  yathā etadeva tassa varaṃ dussīlassa...pe0... kasambujātassa yaṃ  balavā puriso tattena ayopaṭṭena ādittena ^a^T4.0133^ea^ sampajjalitena sajotibhūtena  kāyaṃ sampaliveṭheyya. taṃ kissa hetu? tatonidānañhi so,  bhikkhave, maraṇaṃ vā nigaccheyya maraṇamattaṃ vā dukkhaṃ, na tveva  tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjeyya. yañca kho so, bhikkhave, dussīlo...pe0...  kasambujāto khattiyamahāsālānaṃ vā brāhmaṇamahāsālānaṃ vā  gahapatimahāsālānaṃ vā saddhādeyyaṃ cīvaraṃ paribhuñjati, tañhi tassa,  bhikkhave, hoti dīgharattaṃ ^a^V2.0261^ea^ ahitāya dukkhāya kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjati.</p>
              <p>[03] ``taṃ kiṃ maññatha, bhikkhave, katamaṃ nu kho varaṃ -- yaṃ balavā  puriso tattena ayosaṅkunā mukhaṃ vivaritvā tattaṃ lohaguḷaṃ ādittaṃ  sampajjalitaṃ sajotibhūtaṃ mukhe pakkhipeyya -- taṃ tassa oṭṭhampi  daheyya {ḍaheyya (katthaci)} mukhampi daheyya jivhampi daheyya   kaṇṭhampi daheyya urampi {ma0 ni0 3.270 devadūtasutte pana ``udarampi''  iti videsapāṭho dissati} ^a^P4.0132^ea^ daheyya antampi   antaguṇampi ādāya adhobhāgā {adhobhāgaṃ (ka0)}  nikkhameyya, yaṃ vā khattiyamahāsālānaṃ vā brāhmaṇamahāsālānaṃ vā  gahapatimahāsālānaṃ vā saddhādeyyaṃ piṇḍapātaṃ ^a^M2.0498^ea^ paribhuñjeyyā''ti?  ``etadeva, bhante, varaṃ -- yaṃ khattiyamahāsālānaṃ vā  brāhmaṇamahāsālānaṃ vā gahapatimahāsālānaṃ vā saddhādeyyaṃ piṇḍapātaṃ  paribhuñjeyya, dukkhañhetaṃ, bhante, yaṃ balavā puriso tattena ayosaṅkunā  mukhaṃ vivaritvā tattaṃ lohaguḷaṃ ādittaṃ sampajjalitaṃ sajotibhūtaṃ mukhe  pakkhipeyya -- taṃ tassa oṭṭhampi daheyya mukhampi daheyya jivhampi ^a^T4.0134^ea^  daheyya kaṇṭhampi daheyya urampi daheyya antampi antaguṇampi ādāya  adhobhāgaṃ nikkhameyyā''ti.</p>
              <p>[03] ``ārocayāmi vo, bhikkhave, paṭivedayāmi vo, bhikkhave,  yathā etadeva tassa varaṃ dussīlassa...pe0... kasambujātassa yaṃ  balavā puriso tattena ayosaṅkunā mukhaṃ vivaritvā tattaṃ lohaguḷaṃ  ādittaṃ sampajjalitaṃ sajotibhūtaṃ mukhe pakkhipeyya -- taṃ tassa  oṭṭhampi daheyya mukhampi daheyya jivhampi daheyya kaṇṭhampi daheyya  urampi daheyya antampi antaguṇampi ādāya adhobhāgaṃ nikkhameyya.  taṃ kissa hetu? tatonidānañhi so, bhikkhave, maraṇaṃ vā  nigaccheyya maraṇamattaṃ vā dukkhaṃ, na tveva tappaccayā kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjeyya. yañca kho  so, bhikkhave, dussīlo pāpadhammo...pe0... kasambujāto  khattiyamahāsālānaṃ vā brāhmaṇamahāsālānaṃ vā gahapatimahāsālānaṃ vā  saddhādeyyaṃ piṇḍapātaṃ paribhuñjati, tañhi tassa hoti dīgharattaṃ ahitāya  dukkhāya kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjati.</p>
              <p>[03] ``taṃ kiṃ maññatha, bhikkhave, katamaṃ nu kho varaṃ -- yaṃ balavā  puriso sīse vā gahetvā khandhe vā gahetvā ^a^P4.0133^ea^ tattaṃ  ayomañcaṃ vā ayopīṭhaṃ vā abhinisīdāpeyya vā abhinipajjāpeyya  vā, yaṃ vā khattiyamahāsālānaṃ vā brāhmaṇamahāsālānaṃ vā  gahapatimahāsālānaṃ ^a^V2.0262^ea^ vā saddhādeyyaṃ mañcapīṭhaṃ {mañcaṃ vā pīṭhaṃ vā  (ka0)} paribhujjeyyā''ti?  ``etadeva, bhante, varaṃ -- yaṃ khattiyamahāsālānaṃ ^a^T4.0135^ea^ vā  brāhmaṇamahāsālānaṃ vā gahapatimahāsālānaṃ vā saddhādeyyaṃ mañcapīṭhaṃ  paribhuñjeyya, dukkhañhetaṃ, bhante, yaṃ balavā puriso sīse vā gahetvā  khandhe vā gahetvā tattaṃ ayomañcaṃ vā ayopīṭhaṃ vā abhinisīdāpeyya  vā abhinipajjāpeyya vā''ti.</p>
              <p>[03] ``ārocayāmi ^a^M2.0499^ea^ vo, bhikkhave, paṭivedayāmi vo, bhikkhave,  yathā etadeva tassa varaṃ dussīlassa...pe0... kasambujātassa yaṃ  balavā puriso sīse vā gahetvā khandhe vā gahetvā tattaṃ ayomañcaṃ vā  ayopīṭhaṃ vā abhinisīdāpeyya vā abhinipajjāpeyya vā. taṃ kissa  hetu? tatonidānañhi so, bhikkhave, maraṇaṃ vā nigaccheyya  maraṇamattaṃ vā dukkhaṃ, na tveva tappaccayā kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjeyya. yañca kho so,  bhikkhave, dussīlo pāpadhammo...pe0... kasambujāto  khattiyamahāsālānaṃ vā brāhmaṇamahāsālānaṃ vā gahapatimahāsālānaṃ vā  saddhādeyyaṃ mañcapīṭhaṃ paribhuñjati. tañhi tassa, bhikkhave, hoti  dīgharattaṃ ahitāya dukkhāya kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati.</p>
              <p>[03] ``taṃ kiṃ maññatha, bhikkhave, katamaṃ nu kho varaṃ -- yaṃ balavā  puriso uddhaṃpādaṃ adhosiraṃ gahetvā tattāya lohakumbhiyā pakkhipeyya  ādittāya sampajjalitāya sajotibhūtāya -- so tattha pheṇuddehakaṃ  paccamāno sakimpi uddhaṃ gaccheyya sakimpi adho gaccheyya sakimpi  tiriyaṃ gaccheyya, yaṃ vā khattiyamahāsālānaṃ vā ^a^P4.0134^ea^  brāhmaṇamahāsālānaṃ vā gahapatimahāsālānaṃ vā saddhādeyyaṃ vihāraṃ  paribhuñjeyyā''ti? ``etadeva, bhante, varaṃ -- yaṃ khattiyamahāsālānaṃ  vā brāhmaṇamahāsālānaṃ vā gahapatimahāsālānaṃ vā ^a^T4.0136^ea^ saddhādeyyaṃ vihāraṃ  paribhuñjeyya, dukkhañhetaṃ, bhante, yaṃ balavā puriso uddhaṃpādaṃ adhosiraṃ  gahetvā tattāya lohakumbhiyā pakkhipeyya ādittāya sampajjalitāya  sajotibhūtāya -- so tattha pheṇuddehakaṃ paccamāno sakimpi uddhaṃ  gaccheyya sakimpi adho gaccheyya sakimpi tiriyaṃ gaccheyyā''ti.</p>
              <p>[03] ``ārocayāmi vo, bhikkhave, paṭivedayāmi vo, bhikkhave,  yathā etadeva tassa varaṃ dussīlassa pāpadhammassa...pe0...  kasambujātassa yaṃ balavā puriso uddhaṃpādaṃ adhosiraṃ gahetvā...pe0...  sakimpi tiriyaṃ gaccheyya. taṃ kissa hetu? tatonidānañhi so,  bhikkhave, maraṇaṃ ^a^V2.0263^ea^ vā nigaccheyya maraṇamattaṃ vā dukkhaṃ, na tveva  tappaccayā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjeyya. yañca kho so, bhikkhave, dussīlo pāpadhammo...pe0...  kasambujāto khattiyamahāsālānaṃ vā brāhmaṇamahāsālānaṃ vā  gahapatimahāsālānaṃ vā saddhādeyyaṃ vihāraṃ paribhuñjati ^a^M2.0500^ea^. tañhi tassa,  bhikkhave, hoti dīgharattaṃ ahitāya dukkhāya kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjati.</p>
              <p>[03] ``tasmātiha, bhikkhave, evaṃ sikkhitabbaṃ -- `yesañca {yesaṃ (?)} mayaṃ  paribhuñjāma cīvarapiṇḍapātasenāsanagilānappaccayabhesajjaparikkhāraṃ {...  parikkhārānaṃ (sī0 syā0 ka0)} tesaṃ  te kārā mahapphalā ^a^T4.0137^ea^ bhavissanti mahānisaṃsā, amhākañcevāyaṃ pabbajjā  avañjhā bhavissati saphalā saudrayā'ti. evañhi vo, bhikkhave,  sikkhitabbaṃ -- `attatthaṃ vā, bhikkhave, sampassamānena alameva  appamādena sampādetuṃ; paratthaṃ vā, bhikkhave, sampassamānena ^a^P4.0135^ea^  alameva appamādena sampādetuṃ; ubhayatthaṃ vā, bhikkhave,  sampassamānena alameva appamādena sampādetu'''nti.</p>
              <p>[03] idamavoca bhagavā {idamavoca bhagavā...pe0... (ka0)}. imasmiñca pana veyyākaraṇasmiṃ bhaññamāne  saṭṭhimattānaṃ bhikkhūnaṃ uṇhaṃ lohitaṃ mukhato uggañchi {uggacchi (ka0)}. saṭṭhimattā  bhikkhū sikkhaṃ paccakkhāya hīnāyāvattiṃsu -- ``sudukkaraṃ bhagavā,  sudukkaraṃ bhagavā''ti. saṭṭhimattānaṃ bhikkhūnaṃ anupādāya āsavehi  cittāni vimucciṃsūti. aṭṭhamaṃ. </p>
            </h4>
            <h4>
              <h4n> 9. sunettasuttaṃ </h4n>
              <p>[03] 73^b^.^eb^ {a0 ni0  6.54;  7.66} ``bhūtapubbaṃ, bhikkhave, sunetto nāma satthā  ahosi titthakaro kāmesu vītarāgo. sunettassa kho pana, bhikkhave,  satthuno anekāni sāvakasatāni ahesuṃ. sunetto satthā sāvakānaṃ  brahmalokasahabyatāya dhammaṃ desesi. ye kho pana, bhikkhave {ye kho bhikkhave  (sī0 syā0)},  sunettassa satthuno brahmalokasahabyatāya dhammaṃ desentassa cittāni  nappasādesuṃ te kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjiṃsu. ye kho pana, bhikkhave, sunettassa satthuno  brahmalokasahabyatāya dhammaṃ desentassa cittāni pasādesuṃ te kāyassa  bhedā paraṃ maraṇā sugatiṃ saggaṃ lokaṃ upapajjiṃsu.</p>
              <p>[03] ``bhūtapubbaṃ ^a^V2.0264^ea^, bhikkhave, mūgapakkho nāma satthā  ahosi...pe0... aranemi nāma satthā ahosi...pe0... kuddālako  {kuddālo (sī0 syā0)} nāma satthā ^a^T4.0138^ea^ ahosi...pe0... hatthipālo nāma satthā  ahosi...pe0... jotipālo nāma satthā ahosi...pe0... arako  nāma satthā ahosi titthakaro kāmesu vītarāgo ^a^M2.0501^ea^. arakassa kho  pana, bhikkhave, satthuno anekāni sāvakasatāni ahesuṃ. arako  nāma satthā sāvakānaṃ brahmalokasahabyatāya dhammaṃ desesi. ye kho  pana, bhikkhave, arakassa satthuno brahmalokasahabyatāya ^a^P4.0136^ea^  dhammaṃ desentassa cittāni nappasādesuṃ, te kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjiṃsu. ye kho  pana, bhikkhave, arakassa satthuno brahmalokasahabyatāya dhammaṃ  desentassa cittāni pasādesuṃ, te kāyassa bhedā paraṃ maraṇā sugatiṃ  saggaṃ lokaṃ upapajjiṃsu.</p>
              <p>[03] ``taṃ kiṃ maññatha, bhikkhave, yo ime satta satthāre titthakare  kāmesu vītarāge anekasataparivāre sasāvakasaṅghe paduṭṭhacitto  akkoseyya paribhāseyya, bahuṃ so apuññaṃ pasaveyyā''ti? ``evaṃ,  bhante''. ``yo, bhikkhave, ime satta satthāre titthakare kāmesu  vītarāge anekasataparivāre sasāvakasaṅghe paduṭṭhacitto akkoseyya  paribhāseyya, bahuṃ so apuññaṃ pasaveyya. yo ekaṃ diṭṭhisampannaṃ puggalaṃ  paduṭṭhacitto akkosati paribhāsati, ayaṃ tato bahutaraṃ apuññaṃ pasavati.  taṃ kissa hetu? nāhaṃ, bhikkhave, ito bahiddhā evarūpiṃ khantiṃ  vadāmi yathāmaṃ sabrahmacārīsu''.</p>
              <p>[03] ``tasmātiha, bhikkhave, evaṃ sikkhitabbaṃ -- `na no  sabrahmacārīsu {na tveva amhaṃ sabrahmacārīsu (syā0) aṅguttaranikāye aññathā  dissati} cittāni paduṭṭhāni bhavissantī'ti. evañhi vo,  bhikkhave, sikkhitabba''nti. navamaṃ. </p>
            </h4>
            <h4>
              <h4n> 10. arakasuttaṃ </h4n>
              <p>[03] 74^b^.^eb^ ``bhūtapubbaṃ, bhikkhave, arako nāma satthā  ahosi titthakaro kāmesu ^a^T4.0139^ea^ vītarāgo. arakassa kho pana, bhikkhave,  satthuno anekāni sāvakasatāni ahesuṃ. arako satthā sāvakānaṃ  evaṃ dhammaṃ deseti -- appakaṃ, brāhmaṇa, jīvitaṃ manussānaṃ parittaṃ  lahukaṃ {lahusaṃ (ṭīkā)} bahudukkhaṃ bahupāyāsaṃ   mantāyaṃ {mantāya (sabbattha) ṭīkā passitabbā} boddhabbaṃ ^a^P4.0137^ea^,  kattabbaṃ kusalaṃ, caritabbaṃ brahmacariyaṃ, natthi jātassa amaraṇaṃ.</p>
              <p>[03] ``seyyathāpi ^a^M2.0502^ea^ ^a^V2.0265^ea^, brāhmaṇa, tiṇagge ussāvabindu  sūriye uggacchante khippaṃyeva paṭivigacchati, na ciraṭṭhitikaṃ hoti;  evamevaṃ kho, brāhmaṇa, ussāvabindūpamaṃ jīvitaṃ manussānaṃ parittaṃ  lahukaṃ bahudukkhaṃ bahupāyāsaṃ mantāyaṃ boddhabbaṃ, kattabbaṃ kusalaṃ,  caritabbaṃ brahmacariyaṃ, natthi jātassa amaraṇaṃ.</p>
              <p>[03] ``seyyathāpi, brāhmaṇa, thullaphusitake deve vassante   udakabubbuḷaṃ {udakapupphuḷaṃ (ka0)}  khippaṃyeva paṭivigacchati, na ciraṭṭhitikaṃ hoti; evamevaṃ kho,  brāhmaṇa, udakabubbuḷūpamaṃ jīvitaṃ manussānaṃ parittaṃ lahukaṃ bahudukkhaṃ  bahupāyāsaṃ mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ,  natthi jātassa amaraṇaṃ.</p>
              <p>[03] ``seyyathāpi, brāhmaṇa, udake daṇḍarāji khippaṃyeva  paṭivigacchati, na ciraṭṭhitikā hoti; evamevaṃ kho, brāhmaṇa, udake  daṇḍarājūpamaṃ jīvitaṃ manussānaṃ parittaṃ...pe0... natthi jātassa  amaraṇaṃ.</p>
              <p>[03] ``seyyathāpi, brāhmaṇa, nadī pabbateyyā dūraṅgamā sīghasotā  hārahārinī, natthi so khaṇo vā layo vā muhutto vā yaṃ sā {yāya (ka0)}  āvattati {tharati (sī0), dharati (syā0), avatiṭṭheyya (?)}, atha   kho sā gacchateva vattateva sandateva; evamevaṃ kho,  brāhmaṇa, nadīpabbateyyūpamaṃ jīvitaṃ manussānaṃ parittaṃ lahukaṃ...pe0...  natthi jātassa amaraṇaṃ.</p>
              <p>[03] ``seyyathāpi, brāhmaṇa, balavā puriso ^a^T4.0140^ea^ jivhagge kheḷapiṇḍaṃ  saṃyūhitvā akasireneva vameyya {patāpeyya (ka0)}; evamevaṃ kho, brāhmaṇa, kheḷapiṇḍūpamaṃ  jīvitaṃ manussānaṃ parittaṃ...pe0... natthi jātassa amaraṇaṃ.</p>
              <p>[03] ``seyyathāpi, brāhmaṇa, divasaṃsantatte ayokaṭāhe ^a^P4.0138^ea^  maṃsapesi {maṃsapesī (sī0 syā0)} pakkhittā khippaṃyeva paṭivigacchati, na  ciraṭṭhitikā hoti; evamevaṃ kho, brāhmaṇa, maṃsapesūpamaṃ jīvitaṃ  manussānaṃ parittaṃ...pe0... natthi jātassa amaraṇaṃ.</p>
              <p>[03] ``seyyathāpi, brāhmaṇa, gāvī vajjhā āghātanaṃ nīyamānā yaṃ  yadeva pādaṃ uddharati, santikeva ^a^V2.0266^ea^ hoti vadhassa santikeva maraṇassa;  evamevaṃ kho, brāhmaṇa, govajjhūpamaṃ {gāvīvajjhūpamaṃ (sī0 syā0)} jīvitaṃ manussānaṃ parittaṃ lahukaṃ  bahudukkhaṃ bahupāyāsaṃ ^a^M2.0503^ea^ mantāyaṃ boddhabbaṃ, kattabbaṃ kusalaṃ, caritabbaṃ  brahmacariyaṃ, natthi jātassa amaraṇa''nti.</p>
              <p>[03] ``tena kho pana, bhikkhave, samayena manussānaṃ  saṭṭhivassasahassāni āyuppamāṇaṃ ahosi, pañcavassasatikā kumārikā  alaṃpateyyā ahosi. tena kho pana, bhikkhave, samayena manussānaṃ  chaḷeva ābādhā ahesuṃ -- sītaṃ, uṇhaṃ, jighacchā, pipāsā, uccāro,  passāvo. so hi nāma, bhikkhave, arako satthā evaṃ dīghāyukesu  manussesu evaṃ ciraṭṭhitikesu evaṃ appābādhesu sāvakānaṃ evaṃ dhammaṃ  desessati -- `appakaṃ, brāhmaṇa, jīvitaṃ manussānaṃ parittaṃ lahukaṃ  bahudukkhaṃ bahupāyāsaṃ mantāyaṃ boddhabbaṃ, kattabbaṃ kusalaṃ, caritabbaṃ  brahmacariyaṃ, natthi jātassa amaraṇa'''nti.</p>
              <p>[03] ``etarahi taṃ, bhikkhave, sammā vadamāno vadeyya -- `appakaṃ  jīvitaṃ manussānaṃ parittaṃ lahukaṃ bahudukkhaṃ bahupāyāsaṃ mantāyaṃ  boddhabbaṃ, kattabbaṃ kusalaṃ, caritabbaṃ brahmacariyaṃ, natthi jātassa  amaraṇa'nti. etarahi, bhikkhave ^a^T4.0141^ea^, yo ciraṃ jīvati so vassasataṃ  appaṃ vā bhiyyo. vassasataṃ kho pana, bhikkhave, jīvanto tīṇiyeva  utusatāni jīvati -- utusataṃ hemantānaṃ, utusataṃ gimhānaṃ, utusataṃ  vassānaṃ. tīṇi kho pana, bhikkhave, utusatāni jīvanto dvādasa {dvādasaṃ (sī0  ka0)} yeva  māsasatāni jīvati -- cattāri māsasatāni hemantānaṃ ^a^P4.0139^ea^,  cattāri māsasatāni gimhānaṃ, cattāri māsasatāni  vassānaṃ. dvādasa kho pana, bhikkhave, māsasatāni jīvanto  catuvīsatiyeva addhamāsasatāni jīvati -- aṭṭhaddhamāsasatāni  hemantānaṃ, aṭṭhaddhamāsasatāni gimhānaṃ, aṭṭhaddhamāsasatāni vassānaṃ.  catuvīsati kho pana, bhikkhave, addhamāsasatāni jīvanto chattiṃsaṃyeva  rattisahassāni jīvati -- dvādasa rattisahassāni hemantānaṃ, dvādasa  rattisahassāni gimhānaṃ, dvādasa rattisahassāni vassānaṃ. chattiṃsaṃ  kho pana, bhikkhave, rattisahassāni jīvanto dvesattatiyeva {dvesattatiññeva  (syā0), dvesattatiñceva (ka0)}  bhattasahassāni bhuñjati -- catuvīsati bhattasahassāni hemantānaṃ,  catuvīsati bhattasahassāni gimhānaṃ, catuvīsati bhattasahassāni  vassānaṃ saddhiṃ mātuthaññāya saddhiṃ bhattantarāyena.</p>
              <p>[03] ``tatrime bhattantarāyā kapimiddhopi bhattaṃ na bhuñjati,  dukkhitopi bhattaṃ na bhuñjati, byādhitopi ^a^V2.0267^ea^ bhattaṃ na bhuñjati,  uposathikopi bhattaṃ na bhuñjati ^a^M2.0504^ea^, alābhakenapi bhattaṃ na bhuñjati. iti  kho, bhikkhave, mayā vassasatāyukassa manussassa āyupi   saṅkhāto {saṅkhātaṃ (?)},  āyuppamāṇampi saṅkhātaṃ, utūpi saṅkhātā, saṃvaccharāpi saṅkhātā,  māsāpi saṅkhātā, addhamāsāpi saṅkhātā, rattipi saṅkhātā,  divāpi saṅkhātā, bhattāpi saṅkhātā, bhattantarāyāpi ^a^T4.0142^ea^ saṅkhātā.  yaṃ, bhikkhave, satthārā karaṇīyaṃ sāvakānaṃ hitesinā anukampakena  anukampaṃ upādāya; kataṃ vo taṃ mayā etāni, bhikkhave, rukkhamūlāni  etāni suññāgārāni. jhāyatha, bhikkhave, mā pamādattha; mā pacchā  vippaṭisārino ahuvattha. ayaṃ vo amhākaṃ anusāsanī''ti.  dasamaṃ. </p>
              <p>[06] mahāvaggo ^a^P4.0140^ea^ sattamo. </p>
              <p>[01] tassuddānaṃ -- </p>
              <p>[21] hirīsūriyaṃ upamā, dhammaññū pārichattakaṃ. </p>
              <p>[22] sakkaccaṃ bhāvanā aggi, sunettārakena cāti.. </p>
            </h4>
          </h3>
          <h3>
            <h3n> 8. vinayavaggo </h3n>
            <h4>
              <h4n> 1. paṭhamavinayadharasuttaṃ </h4n>
              <p>[03] 75^b^.^eb^ {pari0 327} ``sattahi ^a^V2.0268^ea^, bhikkhave, dhammehi samannāgato  bhikkhu vinayadharo hoti. katamehi sattahi? āpattiṃ jānāti,  anāpattiṃ jānāti, lahukaṃ āpattiṃ jānāti, garukaṃ āpattiṃ jānāti,  sīlavā hoti pātimokkhasaṃvarasaṃvuto viharati ācāragocarasampanno  aṇumattesu vajjesu bhayadassāvī samādāya sikkhati sikkhāpadesu,  catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī  hoti akicchalābhī akasiralābhī, āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati. imehi kho, bhikkhave, sattahi dhammehi  samannāgato bhikkhu vinayadharo hotī''ti. paṭhamaṃ. </p>
            </h4>
            <h4>
              <h4n> 2. dutiyavinayadharasuttaṃ </h4n>
              <p>[03] 76^b^.^eb^ {pari0 327} ``sattahi ^a^M2.0505^ea^, bhikkhave, dhammehi samannāgato  bhikkhu vinayadharo hoti. katamehi ^a^T4.0143^ea^ sattahi? āpattiṃ jānāti,  anāpattiṃ jānāti, lahukaṃ āpattiṃ jānāti, garukaṃ āpattiṃ jānāti,  ubhayāni kho panassa pātimokkhāni vitthārena svāgatāni honti  suvibhattāni suppavattīni suvinicchitāni suttaso anubyañjanaso,  catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī  ^a^P4.0141^ea^ hoti akicchalābhī akasiralābhī, āsavānaṃ  khayā anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharati. imehi kho, bhikkhave, sattahi  dhammehi samannāgato bhikkhu vinayadharo hotī''ti. dutiyaṃ. </p>
            </h4>
            <h4>
              <h4n> 3. tatiyavinayadharasuttaṃ </h4n>
              <p>[03] 77^b^.^eb^ ``sattahi, bhikkhave, dhammehi samannāgato  bhikkhu vinayadharo hoti. katamehi sattahi? āpattiṃ jānāti  ^a^V2.0269^ea^, anāpattiṃ jānāti, lahukaṃ āpattiṃ jānāti, garukaṃ āpattiṃ jānāti,  vinaye kho pana ṭhito hoti asaṃhīro, catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī hoti  akicchalābhī akasiralābhī, āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati. imehi kho, bhikkhave, sattahi dhammehi samannāgato bhikkhu  vinayadharo hotī''ti. tatiyaṃ. </p>
            </h4>
            <h4>
              <h4n> 4. catutthavinayadharasuttaṃ </h4n>
              <p>[03] 78^b^.^eb^ {pari0 327} ``sattahi, bhikkhave, dhammehi samannāgato  bhikkhu vinayadharo hoti. katamehi sattahi? āpattiṃ jānāti,  anāpattiṃ jānāti, lahukaṃ āpattiṃ jānāti, garukaṃ āpattiṃ jānāti,  anekavihitaṃ pubbenivāsaṃ anussarati, seyyathidaṃ -- ekampi jātiṃ,  dvepi jātiyo...pe0... iti ^a^T4.0144^ea^ sākāraṃ sauddesaṃ anekavihitaṃ  pubbenivāsaṃ anussarati. dibbena cakkhunā visuddhena  atikkantamānusakena yathākammūpage satte pajānāti. āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ ^a^M2.0506^ea^ abhiññā  sacchikatvā upasampajja viharati. imehi kho, bhikkhave, sattahi  dhammehi samannāgato bhikkhu vinayadharo hotī''ti. catutthaṃ. </p>
            </h4>
            <h4>
              <h4n> 5. paṭhamavinayadharasobhanasuttaṃ </h4n>
              <p>[03] 79^b^.^eb^ ``sattahi ^a^P4.0142^ea^, bhikkhave,  dhammehi samannāgato {samannāgato bhikkhu (sī0 syā0 ka0) anantarasuttadveye pana  idaṃ pāṭhanānattaṃ natthi. pari0 327} vinayadharo sobhati. katamehi sattahi? āpattiṃ  jānāti, anāpattiṃ jānāti, lahukaṃ āpattiṃ jānāti, garukaṃ āpattiṃ  jānāti, sīlavā hoti...pe0... samādāya sikkhati sikkhāpadesu,  catunnaṃ jhānānaṃ ābhicetasikānaṃ nikāmalābhī hoti akicchalābhī  akasiralābhī, āsavānaṃ khayā...pe0... sacchikatvā upasampajja  viharati. imehi kho, bhikkhave, sattahi dhammehi samannāgato  vinayadharo sobhatī''ti. pañcamaṃ. </p>
            </h4>
            <h4>
              <h4n> 6. dutiyavinayadharasobhanasuttaṃ </h4n>
              <p>[03] 80^b^.^eb^ ``sattahi, bhikkhave, dhammehi samannāgato  vinayadharo sobhati. katamehi sattahi? āpattiṃ jānāti, anāpattiṃ  jānāti, lahukaṃ āpattiṃ jānāti, garukaṃ āpattiṃ jānāti, ubhayāni  ^a^V2.0270^ea^ kho panassa pātimokkhāni vitthārena svāgatāni honti suvibhattāni  suppavattīni suvinicchitāni suttaso anubyañjanaso, catunnaṃ  jhānānaṃ...pe0... akasiralābhī, āsavānaṃ khayā...pe0...  sacchikatvā upasampajja viharati. imehi kho, bhikkhave, sattahi  dhammehi samannāgato vinayadharo sobhatī''ti. chaṭṭhaṃ. </p>
            </h4>
            <h4>
              <h4n> 7. tatiyavinayadharasobhanasuttaṃ </h4n>
              <p>[03] 81^b^.^eb^ ``sattahi, bhikkhave, dhammehi samannāgato  vinayadharo sobhati. katamehi sattahi? āpattiṃ jānāti, anāpattiṃ  jānāti, lahukaṃ āpattiṃ jānāti ^a^T4.0145^ea^, garukaṃ āpattiṃ jānāti, vinaye  kho pana ṭhito hoti asaṃhīro, catunnaṃ jhānānaṃ...pe0...  akasiralābhī, āsavānaṃ khayā...pe0... sacchikatvā upasampajja  viharati. imehi ^a^P4.0143^ea^ kho, bhikkhave, sattahi  dhammehi samannāgato vinayadharo sobhatī''ti. sattamaṃ. </p>
            </h4>
            <h4>
              <h4n> 8. catutthavinayadharasobhanasuttaṃ </h4n>
              <p>[03] 82^b^.^eb^ ``sattahi ^a^M2.0507^ea^, bhikkhave, dhammehi  samannāgato {samannāgato bhikkhu (ka0)}  vinayadharo sobhati. katamehi sattahi? āpattiṃ jānāti, anāpattiṃ  jānāti, lahukaṃ āpattiṃ jānāti, garukaṃ āpattiṃ jānāti,  anekavihitaṃ pubbenivāsaṃ anussarati, seyyathidaṃ -- ekampi jātiṃ,  dvepi jātiyo...pe0... iti sākāraṃ sauddesaṃ anekavihitaṃ  pubbenivāsaṃ anussarati, dibbena cakkhunā visuddhena  atikkantamānusakena...pe0... āsavānaṃ khayā...pe0... sacchikatvā  upasampajja viharati. imehi kho, bhikkhave, sattahi dhammehi  samannāgato vinayadharo sobhatī''ti. aṭṭhamaṃ. </p>
            </h4>
            <h4>
              <h4n> 9. satthusāsanasuttaṃ </h4n>
              <p>[03] 83^b^.^eb^ atha kho āyasmā upāli yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā upāli bhagavantaṃ etadavoca --</p>
              <p>[03] ``sādhu ^a^V2.0271^ea^ me, bhante, bhagavā saṃkhittena dhammaṃ desetu, yamahaṃ  bhagavato dhammaṃ sutvā eko vūpakaṭṭho appamatto ātāpī pahitatto  vihareyya''nti. ``ye kho tvaṃ, upāli, dhamme jāneyyāsi -- `ime  dhammā na ekantanibbidāya virāgāya nirodhāya upasamāya abhiññāya  sambodhāya nibbānāya saṃvattantī'ti ^a^T4.0146^ea^; ekaṃsena, upāli, dhāreyyāsi --  `neso dhammo neso vinayo netaṃ satthusāsana'nti. ye ca kho tvaṃ,  upāli, dhamme jāneyyāsi -- `ime dhammā ekantanibbidāya  virāgāya nirodhāya upasamāya abhiññāya sambodhāya nibbānāya  saṃvattantī'ti; ekaṃsena, upāli, dhāreyyāsi -- `eso dhammo eso  vinayo etaṃ satthusāsana'''nti. navamaṃ. </p>
            </h4>
            <h4>
              <h4n> 10. adhikaraṇasamathasuttaṃ </h4n>
              <p>[03] 84^b^.^eb^ ``sattime ^a^P4.0144^ea^, bhikkhave,  adhikaraṇasamathā dhammā uppannuppannānaṃ adhikaraṇānaṃ samathāya  vūpasamāya. katame satta? sammukhāvinayo dātabbo ^a^M2.0508^ea^, sativinayo  dātabbo, amūḷhavinayo dātabbo {paṭiññātakaraṇaṃ, yebhuyyassikā,  tassapāpiyyassikā, tiṇavatthārako (syā0) dī0 ni0 3.332  saṅgītisuttena ca pāci0 655 vinayena ca saṃsandetabbaṃ}, paṭiññātakaraṇaṃ dātabbaṃ,  yebhuyyasikā dātabbā, tassapāpiyasikā dātabbā, tiṇavatthārako  dātabbo {paṭiññātakaraṇaṃ, yebhuyyassikā, tassapāpiyyassikā, tiṇavatthārako  (syā0) dī0 ni0 3.332 saṅgītisuttena ca pāci0 655 vinayena ca  saṃsandetabbaṃ}. ime kho, bhikkhave, satta adhikaraṇasamathā dhammā  uppannuppannānaṃ adhikaraṇānaṃ samathāya vūpasamāyā''ti. dasamaṃ. </p>
              <p>[06] vinayavaggo aṭṭhamo. </p>
              <p>[01] tassuddānaṃ -- </p>
              <p>[21] caturo vinayadharā, caturo ceva sobhanā. </p>
              <p>[22] sāsanaṃ adhikaraṇa-samathenaṭṭhame dasāti.. </p>
            </h4>
          </h3>
          <h3>
            <h3n> 9. samaṇavaggo </h3n>
            <h4>
              <h4n> 1. bhikkhusuttaṃ </h4n>
              <p>[03] 85^b^.^eb^ {mahāni0 18; cūḷani0 ajitamāṇavapucchāniddesa 8} ``sattannaṃ ^a^V2.0272^ea^, bhikkhave, dhammānaṃ bhinnattā bhikkhu  hoti. katamesaṃ sattannaṃ? sakkāyadiṭṭhi bhinnā hoti, vicikicchā  bhinnā hoti, sīlabbataparāmāso bhinno hoti, rāgo bhinno hoti,  doso bhinno hoti, moho bhinno hoti, māno bhinno hoti. imesaṃ  kho, bhikkhave, sattannaṃ dhammānaṃ bhinnattā bhikkhu hotī''ti. paṭhamaṃ. </p>
            </h4>
            <h4>
              <h4n> 2. samaṇasuttaṃ </h4n>
              <p>[03] 86^b^.^eb^ sattannaṃ, bhikkhave, dhammānaṃ samitattā samaṇo  hoti...pe0.... dutiyaṃ. </p>
            </h4>
            <h4>
              <h4n> 3. brāhmaṇasuttaṃ </h4n>
              <p>[03] 87^b^.^eb^ bāhitattā brāhmaṇo hoti...pe0.... tatiyaṃ. </p>
            </h4>
            <h4>
              <h4n> 4. sottiyasuttaṃ </h4n>
              <p>[03] 88^b^.^eb^ nissutattā {nissuttattā (syā0) ma0 ni0 1.434 passitabbaṃ}   sottiyo {sotthiko (sī0), sottiko (syā0)} hoti...pe0.... catutthaṃ. </p>
            </h4>
            <h4>
              <h4n> 5. nhātakasuttaṃ </h4n>
              <p>[03] 89^b^.^eb^ nhātattā ^a^T4.0147^ea^ ^a^M2.0509^ea^ nhātako {nahātatto nahātako (sī0  syā0)} hoti...pe0.... pañcamaṃ. </p>
            </h4>
            <h4>
              <h4n> 6. vedagūsuttaṃ </h4n>
              <p>[03] 90^b^.^eb^ viditattā ^a^P4.0145^ea^ vedagū  hoti...pe0.... chaṭṭhaṃ. </p>
            </h4>
            <h4>
              <h4n> 7. ariyasuttaṃ </h4n>
              <p>[03] 91^b^.^eb^ ārakattā ^a^V2.0273^ea^ {arahattā (sī0), arī hatattā (ka0)  ma0 ni0 1.434 pāḷi aṭṭhakathāṭīkā passitabbā. syāmapotthake pana  sakalampi idaṃ sattamasuttaṃ natthi} ariyo hoti...pe0.... sattamaṃ. </p>
            </h4>
            <h4>
              <h4n> 8. arahāsuttaṃ </h4n>
              <p>[03] 92^b^.^eb^ ``ārakattā arahā hoti. katamesaṃ sattannaṃ?  sakkāyadiṭṭhi ārakā hoti, vicikicchā ārakā hoti,  sīlabbataparāmāso ārako hoti, rāgo ārako hoti, doso ārako  hoti, moho ārako hoti, māno ārako hoti. imesaṃ kho,  bhikkhave, sattannaṃ dhammānaṃ ārakattā arahā hotī''ti. aṭṭhamaṃ. </p>
            </h4>
            <h4>
              <h4n> 9. asaddhammasuttaṃ </h4n>
              <p>[03] 93^b^.^eb^ ``sattime, bhikkhave, asaddhammā. katame satta?  assaddho hoti, ahiriko hoti, anottappī hoti, appassuto  hoti, kusīto hoti, muṭṭhassati hoti, duppañño hoti. ime kho,  bhikkhave, satta asaddhammā''ti. navamaṃ. </p>
            </h4>
            <h4>
              <h4n> 10. saddhammasuttaṃ </h4n>
              <p>[03] 94^b^.^eb^ ``sattime, bhikkhave, saddhammā. katame satta?  saddho hoti, hirīmā hoti, ottappī hoti, bahussuto hoti,  āraddhavīriyo hoti, satimā hoti, paññavā hoti. ime kho,  bhikkhave, satta saddhammā''ti. dasamaṃ. </p>
              <p>[06] samaṇavaggo navamo. </p>
              <p>[01] tassuddānaṃ -- </p>
              <p>[21] bhikkhuṃ ^a^M2.0510^ea^ samaṇo brāhmaṇo, sottiyo ceva nhātako. </p>
              <p>[22] vedagū ariyo arahā, asaddhammā ca saddhammāti.. </p>
            </h4>
          </h3>
          <h3>
            <h3n> 10. āhuneyyavaggo </h3n>
            <h4>
              <h4n> </h4n>
              <p>[03] 95^b^.^eb^ ``sattime ^a^V2.0274^ea^, bhikkhave, puggalā  āhuneyyā...pe0... dakkhiṇeyyā añjalikaraṇīyā anuttaraṃ puññakkhettaṃ  lokassa. katame satta? idha, bhikkhave, ekacco puggalo cakkhusmiṃ  aniccānupassī viharati aniccasaññī aniccapaṭisaṃvedī satataṃ samitaṃ  abbokiṇṇaṃ cetasā adhimuccamāno paññāya pariyogāhamāno. so  āsavānaṃ khayā anāsavaṃ cetovimuttiṃ paññāvimuttiṃ diṭṭheva dhamme sayaṃ  abhiññā sacchikatvā ^a^P4.0146^ea^ upasampajja viharati. ayaṃ  kho, bhikkhave, paṭhamo puggalo āhuneyyo pāhuneyyo...pe0... anuttaraṃ  puññakkhettaṃ lokassa.</p>
              <p>[03] ``puna caparaṃ, bhikkhave, idhekacco puggalo cakkhusmiṃ  aniccānupassī viharati aniccasaññī ^a^T4.0148^ea^ aniccapaṭisaṃvedī satataṃ samitaṃ  abbokiṇṇaṃ cetasā adhimuccamāno paññāya pariyogāhamāno. tassa  apubbaṃ acarimaṃ āsavapariyādānañca hoti jīvitapariyādānañca.  ayaṃ, bhikkhave, dutiyo puggalo āhuneyyo...pe0... anuttaraṃ  puññakkhettaṃ lokassa.</p>
              <p>[03] ``puna caparaṃ, bhikkhave, idhekacco puggalo cakkhusmiṃ  aniccānupassī viharati aniccasaññī aniccapaṭisaṃvedī satataṃ samitaṃ  abbokiṇṇaṃ cetasā adhimuccamāno paññāya pariyogāhamāno. so  pañcannaṃ orambhāgiyānaṃ saṃyojanānaṃ parikkhayā antarāparinibbāyī  hoti...pe0... upahaccaparinibbāyī hoti...pe0...  asaṅkhāraparinibbāyī hoti...pe0... sasaṅkhāraparinibbāyī  hoti...pe0... uddhaṃsoto hoti akaniṭṭhagāmī. ayaṃ, bhikkhave,  sattamo puggalo āhuneyyo...pe0... anuttaraṃ puññakkhettaṃ lokassa.  ime kho, bhikkhave, satta puggalā āhuneyyā pāhuneyyā dakkhiṇeyyā  añjalikaraṇīyā anuttaraṃ puññakkhettaṃ lokassā''ti. </p>
              <p>[03] 96-622^b^.^eb^ sattime ^a^M2.0511^ea^, bhikkhave, puggalā āhuneyyā  pāhuneyyā...pe0... anuttaraṃ puññakkhettaṃ lokassa. katame satta?  idha, bhikkhave, ekacco puggalo cakkhusmiṃ dukkhānupassī  viharati...pe0... cakkhusmiṃ anattānupassī viharati...pe0...  cakkhusmiṃ khayānupassī ^a^V2.0275^ea^ viharati...pe0... cakkhusmiṃ vayānupassī  viharati...pe0... cakkhusmiṃ virāgānupassī viharati...pe0...  cakkhusmiṃ nirodhānupassī viharati...pe0... cakkhusmiṃ  paṭinissaggānupassī viharati...pe0....</p>
              <p>[03] sotasmiṃ...pe0... ghānasmiṃ... jivhāya... kāyasmiṃ...  manasmiṃ...pe0....</p>
              <p>[03] rūpesu...pe0... saddesu... gandhesu... rasesu... phoṭṭhabbesu  ^a^P4.0147^ea^... dhammesu ^a^T4.0149^ea^ ...pe0....</p>
              <p>[03] cakkhuviññāṇe...pe0... sotaviññāṇe... ghānaviññāṇe...  jivhāviññāṇe... kāyaviññāṇe... manoviññāṇe...pe0....</p>
              <p>[03] cakkhusamphasse...pe0... sotasamphasse... ghānasamphasse...  jivhāsamphasse... kāyasamphasse... manosamphasse...pe0....</p>
              <p>[03] cakkhusamphassajāya vedanāya...pe0... sotasamphassajāya  vedanāya... ghānasamphassajāya vedanāya... jivhāsamphassajāya  vedanāya... kāyasamphassajāya vedanāya... manosamphassajāya  vedanāya...pe0....</p>
              <p>[03] rūpasaññāya...pe0... saddasaññāya... gandhasaññāya...  rasasaññāya... phoṭṭhabbasaññāya... dhammasaññāya...pe0....</p>
              <p>[03] rūpasañcetanāya...pe0... saddasañcetanāya... gandhasañcetanāya...  rasasañcetanāya... phoṭṭhabbasañcetanāya... dhammasañcetanāya...pe0....</p>
              <p>[03] rūpataṇhāya...pe0... saddataṇhāya... gandhataṇhāya...  rasataṇhāya... phoṭṭhabbataṇhāya... dhammataṇhāya...pe0....</p>
              <p>[03] rūpavitakke ^a^V2.0276^ea^ ...pe0... saddavitakke... gandhavitakke... rasavitakke...  phoṭṭhabbavitakke... dhammavitakke...pe0....</p>
              <p>[03] rūpavicāre...pe0... saddavicāre... gandhavicāre...  rasavicāre... phoṭṭhabbavicāre... dhammavicāre...pe0....</p>
              <p>[03] ``pañcakkhandhe ^a^M2.0512^ea^ {( ) sī0 syā0 potthakesu natthi} ...pe0...   rūpakkhandhe... vedanākkhandhe...  saññākkhandhe... saṅkhārakkhandhe... viññāṇakkhandhe aniccānupassī  viharati...pe0... dukkhānupassī viharati... anattānupassī  viharati... khayānupassī viharati... vayānupassī viharati...  virāgānupassī viharati... nirodhānupassī viharati...  paṭinissaggānupassī viharati...pe0... lokassā''ti. </p>
              <p>[21] ``chadvārārammaṇesvettha, viññāṇesu ca phassesu. </p>
              <p>[22] vedanāsu ca dvārassa, suttā honti visuṃ aṭṭha.. </p>
              <p>[21] ``saññā sañcetanā taṇhā, vitakkesu vicāre ca. </p>
              <p>[22] gocarassa visuṃ aṭṭha, pañcakkhandhe ca pacceke.. </p>
              <p>[21] ``soḷasasvettha mūlesu, aniccaṃ dukkhamanattā. </p>
              <p>[22] khayā vayā virāgā ca, nirodhā paṭinissaggā.. </p>
              <p>[21] ``kamaṃ aṭṭhānupassanā, yojetvāna visuṃ visuṃ. </p>
              <p>[27] sampiṇḍitesu sabbesu, honti pañca satāni ca. </p>
              <p>[22] aṭṭhavīsati suttāni, āhuneyye ca vaggike'' {imā uddānagāthāyo sī0  syā0 potthakesu natthi}.. </p>
              <p>[06] āhuneyyavaggo dasamo. </p>
            </h4>
          </h3>
          <h3>
            <h3n> 11. rāgapeyyālaṃ </h3n>
            <h4>
              <h4n> </h4n>
              <p>[03] 623^b^.^eb^ ``rāgassa ^a^V2.0277^ea^ ^a^P4.0148^ea^, bhikkhave,  abhiññāya satta dhammā bhāvetabbā. katame satta?  satisambojjhaṅgo...pe0... upekkhāsambojjhaṅgo -- rāgassa,  bhikkhave, abhiññāya ime satta dhammā bhāvetabbā''ti. </p>
              <p>[03] 624^b^.^eb^ ``rāgassa, bhikkhave, abhiññāya satta dhammā  bhāvetabbā. katame ^a^T4.0150^ea^ satta? aniccasaññā, anattasaññā, asubhasaññā,  ādīnavasaññā, pahānasaññā, virāgasaññā, nirodhasaññā -- rāgassa,  bhikkhave, abhiññāya ime satta dhammā bhāvetabbā''ti. </p>
              <p>[03] 625^b^.^eb^ ``rāgassa ^a^M2.0513^ea^, bhikkhave, abhiññāya satta dhammā  bhāvetabbā. katame satta? asubhasaññā, maraṇasaññā, āhāre  paṭikūlasaññā, sabbaloke anabhiratasaññā, aniccasaññā, anicce  dukkhasaññā, dukkhe anattasaññā -- rāgassa, bhikkhave, abhiññāya  ime satta dhammā bhāvetabbā''ti. </p>
              <p>[03] 626-652^b^.^eb^ ``rāgassa, bhikkhave, pariññāya...pe0...  parikkhayāya... pahānāya... khayāya... vayāya... virāgāya...  nirodhāya... cāgāya...pe0... paṭinissaggāya ime satta dhammā  bhāvetabbā''ti. </p>
              <p>[03] 653-1132^b^.^eb^ ``dosassa...pe0... mohassa... kodhassa...  upanāhassa... makkhassa... paḷāsassa... issāya... macchariyassa...  māyāya... sāṭheyyassa... thambhassa... sārambhassa... mānassa...  atimānassa... madassa... pamādassa abhiññāya...pe0...  pariññāya... parikkhayāya... pahānāya... khayāya... vayāya...  virāgāya... nirodhāya... cāgāya... paṭinissaggāya ime  satta dhammā bhāvetabbā''ti. </p>
              <p>[01] idamavoca ^a^V2.0278^ea^ ^a^P4.0149^ea^ bhagavā. attamanā te  bhikkhū bhagavato bhāsitaṃ abhinandunti. </p>
              <p>[06] rāgapeyyālaṃ niṭṭhitaṃ. </p>
              <p>[06] sattakanipātapāḷi niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
