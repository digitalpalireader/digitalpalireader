<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] aṅguttaranikāyo </h>
  <ha>
    <han> dukanipātapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. paṭhamapaṇṇāsakaṃ </h2n>
          <h3>
            <h3n> 1. kammakaraṇavaggo </h3n>
            <h4>
              <h4n> 1. vajjasuttaṃ </h4n>
              <p>[03] 1^b^.^eb^ evaṃ ^a^T1.0061^ea^ ^a^V1.0063^ea^ ^a^P1.0047^ea^ ^a^M1.0049^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tatra  kho bhagavā bhikkhū āmantesi -- ``bhikkhavo''ti. ``bhadante''ti  te bhikkhū bhagavato paccassosuṃ. bhagavā etadavoca --</p>
              <p>[03] ``dvemāni, bhikkhave, vajjāni. katamāni dve?  diṭṭhadhammikañca vajjaṃ samparāyikañca vajjaṃ ^a^V1.0064^ea^. katamañca, bhikkhave,  diṭṭhadhammikaṃ vajjaṃ? idha, bhikkhave, ekacco passati coraṃ āgucāriṃ  rājāno gahetvā vividhā kammakāraṇā {vividhāni kammakaraṇāni (ka0)} kārente; kasāhipi tāḷente,  vettehipi tāḷente, addhadaṇḍakehipi tāḷente, hatthampi chindante,  pādampi chindante, hatthapādampi chindante, kaṇṇampi chindante,  nāsampi chindante, kaṇṇanāsampi chindante, bilaṅgathālikampi  karonte, saṅkhamuṇḍikampi karonte, rāhumukhampi karonte,  jotimālikampi karonte, hatthapajjotikampi karonte, erakavattikampi  karonte, cīrakavāsikampi ^a^P1.0048^ea^ karonte, eṇeyyakampi  karonte, baḷisamaṃsikampi karonte, kahāpaṇikampi karonte,  khārāpatacchikampi ^a^M1.0050^ea^ {khārāpaṭicchakampi (syā0 kaṃ0 ka0)} karonte,   palighaparivattikampi karonte,  palālapīṭhakampi {palālapiṭṭhikampi (sī0)} karonte, tattenapi telena osiñcante, sunakhehipi  khādāpente, jīvantampi sūle uttāsente, asināpi sīsaṃ chindante.</p>
              <p>[03] ``tassa evaṃ ^a^T1.0062^ea^ hoti -- `yathārūpānaṃ kho pāpakānaṃ kammānaṃ  hetu coraṃ āgucāriṃ rājāno gahetvā vividhā kammakāraṇā kārenti;  kasāhipi tāḷenti, vettehipi tāḷenti, addhadaṇḍakehipi tāḷenti,  hatthampi chindanti, pādampi chindanti, hatthapādampi chindanti,  kaṇṇampi chindanti, nāsampi chindanti, kaṇṇanāsampi chindanti,  bilaṅgathālikampi karonti, saṅkhamuṇḍikampi karonti, rāhumukhampi  karonti, jotimālikampi karonti, hatthapajjotikampi karonti,  erakavattikampi karonti, cīrakavāsikampi karonti, eṇeyyakampi  karonti, baḷisamaṃsikampi karonti, kahāpaṇikampi karonti,  khārāpatacchikampi karonti, palighaparivattikampi karonti,  palālapīṭhakampi karonti, tattenapi telena osiñcanti, sunakhehipi  khādāpenti, jīvantampi sūle uttāsenti, asināpi sīsaṃ chindanti.  ahañceva {ahañce (?)} kho pana evarūpaṃ pāpakammaṃ kareyyaṃ, mampi rājāno  gahetvā evarūpā vividhā kammakāraṇā kāreyyuṃ; kasāhipi  tāḷeyyuṃ...pe0... asināpi sīsaṃ chindeyyu'nti. so  diṭṭhadhammikassa vajjassa bhīto na paresaṃ pābhataṃ vilumpanto carati.  idaṃ vuccati, bhikkhave, diṭṭhadhammikaṃ vajjaṃ.</p>
              <p>[03] ``katamañca, bhikkhave, samparāyikaṃ vajjaṃ? idha, bhikkhave,  ekacco iti paṭisañcikkhati -- `kāyaduccaritassa kho pana pāpako  dukkho vipāko abhisamparāyaṃ, vacīduccaritassa pāpako dukkho  vipāko abhisamparāyaṃ, manoduccaritassa pāpako dukkho vipāko  abhisamparāyaṃ. ahañceva kho pana kāyena duccaritaṃ careyyaṃ, vācāya  duccaritaṃ careyyaṃ ^a^V1.0065^ea^, manasā duccaritaṃ careyyaṃ. kiñca taṃ yāhaṃ na  kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjeyya'nti. so ^a^P1.0049^ea^ samparāyikassa vajjassa  bhīto kāyaduccaritaṃ pahāya kāyasucaritaṃ bhāveti, vacīduccaritaṃ pahāya  vacīsucaritaṃ bhāveti, manoduccaritaṃ pahāya manosucaritaṃ bhāveti, suddhaṃ  attānaṃ pariharati. idaṃ vuccati, bhikkhave, samparāyikaṃ vajjaṃ.  ``imāni kho, bhikkhave, dve vajjāni. tasmātiha, bhikkhave, evaṃ  sikkhitabbaṃ -- `diṭṭhadhammikassa vajjassa bhāyissāma,  samparāyikassa vajjassa bhāyissāma, vajjabhīruno bhavissāma  ^a^M1.0051^ea^ vajjabhayadassāvino'ti. evañhi vo, bhikkhave, sikkhitabbaṃ.  vajjabhīruno, bhikkhave, vajjabhayadassāvino etaṃ pāṭikaṅkhaṃ yaṃ  parimuccissati ^a^T1.0063^ea^ sabbavajjehī''ti. paṭhamaṃ. </p>
            </h4>
            <h4>
              <h4n> 2. padhānasuttaṃ </h4n>
              <p>[03] 2^b^.^eb^ ``dvemāni, bhikkhave, padhānāni  durabhisambhavāni lokasmiṃ. katamāni dve? yañca gihīnaṃ agāraṃ  ajjhāvasataṃ  cīvarapiṇḍapātasenāsanagilānapaccayabhesajjaparikkhārānuppadānatthaṃ padhānaṃ,  yañca agārasmā anagāriyaṃ pabbajitānaṃ sabbūpadhipaṭinissaggatthaṃ  padhānaṃ. imāni kho, bhikkhave, dve padhānāni durabhisambhavāni  lokasmiṃ.</p>
              <p>[03] ``etadaggaṃ, bhikkhave, imesaṃ dvinnaṃ padhānānaṃ yadidaṃ  sabbūpadhipaṭinissaggatthaṃ padhānaṃ. tasmātiha, bhikkhave, evaṃ  sikkhitabbaṃ -- `sabbūpadhipaṭinissaggatthaṃ padhānaṃ padahissāmā'ti.  evañhi vo, bhikkhave, sikkhitabba''nti. dutiyaṃ. </p>
            </h4>
            <h4>
              <h4n> 3. tapanīyasuttaṃ </h4n>
              <p>[03] 3^b^.^eb^ ``dveme, bhikkhave, dhammā tapanīyā. katame  dve? idha, bhikkhave, ekaccassa kāyaduccaritaṃ kataṃ hoti, akataṃ  hoti kāyasucaritaṃ; vacīduccaritaṃ kataṃ hoti; akataṃ hoti  vacīsucaritaṃ; manoduccaritaṃ kataṃ hoti, akataṃ hoti manosucaritaṃ.  so `kāyaduccaritaṃ me kata'nti tappati, `akataṃ me kāyasucarita'nti  tappati; `vacīduccaritaṃ me kata'nti tappati, `akataṃ me  vacīsucarita'nti tappati; `manoduccaritaṃ me kata'nti tappati  ^a^V1.0066^ea^, `akataṃ me manosucarita'nti tappati. ime kho, bhikkhave, dve dhammā  tapanīyā''ti. tatiyaṃ. </p>
            </h4>
            <h4>
              <h4n> 4. atapanīyasuttaṃ </h4n>
              <p>[03] 4^b^.^eb^ ``dveme, bhikkhave, dhammā atapanīyā. katame  ^a^P1.0050^ea^ dve? idha, bhikkhave, ekaccassa kāyasucaritaṃ kataṃ  hoti, akataṃ hoti kāyaduccaritaṃ; vacīsucaritaṃ kataṃ hoti, akataṃ  hoti vacīduccaritaṃ; manosucaritaṃ kataṃ hoti, akataṃ hoti  manoduccaritaṃ. so `kāyasucaritaṃ me kata'nti na tappati, `akataṃ  me kāyaduccarita'nti na tappati; `vacīsucaritaṃ me kata'nti na  tappati, `akataṃ ^a^T1.0064^ea^ me vacīduccarita'nti na tappati; `manosucaritaṃ me  kata'nti na tappati, `akataṃ me manoduccarita'nti na tappati. ime  kho, bhikkhave, dve dhammā atapanīyā''ti. catutthaṃ. </p>
            </h4>
            <h4>
              <h4n> 5. upaññātasuttaṃ </h4n>
              <p>[03] 5^b^.^eb^ ``dvinnāhaṃ ^a^M1.0052^ea^, bhikkhave, dhammānaṃ upaññāsiṃ --  yā ca asantuṭṭhitā kusalesu dhammesu, yā ca appaṭivānitā padhānasmiṃ.  appaṭivānī sudāhaṃ, bhikkhave, padahāmi -- `kāmaṃ taco ca nhāru {nahāru (sī0  syā0 kaṃ0 pī0)}  ca aṭṭhi ca avasissatu, sarīre upasussatu maṃsalohitaṃ, yaṃ taṃ  purisathāmena purisavīriyena purisaparakkamena pattabbaṃ na taṃ apāpuṇitvā  vīriyassa saṇṭhānaṃ bhavissatī'ti. tassa mayhaṃ, bhikkhave,  appamādādhigatā sambodhi, appamādādhigato anuttaro yogakkhemo.  tumhe cepi, bhikkhave, appaṭivānaṃ padaheyyātha -- `kāmaṃ taco ca  nhāru ca aṭṭhi ca avasissatu, sarīre upasussatu maṃsalohitaṃ, yaṃ taṃ  purisathāmena purisavīriyena ^a^V1.0067^ea^ purisaparakkamena pattabbaṃ na taṃ apāpuṇitvā  vīriyassa saṇṭhānaṃ ^a^T1.0065^ea^ bhavissatī'ti, tumhepi, bhikkhave, nacirasseva --  yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja viharissatha. tasmātiha, bhikkhave, evaṃ  sikkhitabbaṃ -- `appaṭivānaṃ padahissāma. kāmaṃ taco ca nhāru ca  aṭṭhi ca avasissatu, sarīre upasussatu maṃsalohitaṃ, yaṃ taṃ  purisathāmena purisavīriyena purisaparakkamena pattabbaṃ na taṃ apāpuṇitvā  vīriyassa saṇṭhānaṃ bhavissatī'ti. evañhi vo, bhikkhave,  sikkhitabba''nti. pañcamaṃ. </p>
            </h4>
            <h4>
              <h4n> 6. saṃyojanasuttaṃ </h4n>
              <p>[03] 6^b^.^eb^ ``dveme, bhikkhave, dhammā. katame dve? yā  ca saṃyojaniyesu dhammesu assādānupassitā, yā ca saṃyojaniyesu  dhammesu nibbidānupassitā. saṃyojaniyesu, bhikkhave, dhammesu  assādānupassī viharanto rāgaṃ na ^a^P1.0051^ea^ pajahati, dosaṃ  na pajahati, mohaṃ na pajahati. rāgaṃ appahāya, dosaṃ appahāya, mohaṃ  appahāya na parimuccati jātiyā jarāya maraṇena sokehi paridevehi  dukkhehi domanassehi upāyāsehi. na parimuccati dukkhasmāti  vadāmi.</p>
              <p>[03] ``saṃyojaniyesu, bhikkhave, dhammesu nibbidānupassī viharanto  rāgaṃ pajahati, dosaṃ pajahati, mohaṃ pajahati. rāgaṃ pahāya, dosaṃ  pahāya, mohaṃ ^a^M1.0053^ea^ pahāya, parimuccati jātiyā jarāya maraṇena sokehi  paridevehi dukkhehi domanassehi upāyāsehi. parimuccati  dukkhasmāti vadāmi. ime kho, bhikkhave, dve dhammā''ti. chaṭṭhaṃ. </p>
            </h4>
            <h4>
              <h4n> 7. kaṇhasuttaṃ </h4n>
              <p>[03] 7^b^.^eb^ ``dveme, bhikkhave, dhammā kaṇhā. katame dve?  ahirikañca anottappañca. ime kho, bhikkhave, dve dhammā  kaṇhā''ti. sattamaṃ. </p>
            </h4>
            <h4>
              <h4n> 8. sukkasuttaṃ </h4n>
              <p>[03] 8^b^.^eb^ ``dveme, bhikkhave, dhammā sukkā. katame dve?  hirī {hiri (sī0 syā0 kaṃ0 pī0)} ca ottappañca. ime kho, bhikkhave,   dve dhammā sukkā''ti.  aṭṭhamaṃ. </p>
            </h4>
            <h4>
              <h4n> 9. cariyasuttaṃ </h4n>
              <p>[03] 9^b^.^eb^ ``dveme ^a^V1.0068^ea^, bhikkhave, dhammā sukkā lokaṃ pālenti.  katame dve? hirī ca ottappañca. ime kho, bhikkhave, dve sukkā  dhammā lokaṃ na pāleyyuṃ, nayidha paññāyetha mātāti vā mātucchāti ^a^T1.0066^ea^  vā mātulānīti vā ācariyabhariyāti vā garūnaṃ dārāti vā.  sambhedaṃ loko agamissa, yathā ajeḷakā kukkuṭasūkarā soṇasiṅgālā  {soṇasigālā (sī0 syā0 kaṃ0 pī0)}.  yasmā ca kho, bhikkhave, ime dve sukkā dhammā lokaṃ pālenti  tasmā paññāyati {paññāyanti (sī0)} mātāti vā mātucchāti vā mātulānīti vā  ācariyabhariyāti vā garūnaṃ dārāti vā''ti. navamaṃ. </p>
            </h4>
            <h4>
              <h4n> 10. vassūpanāyikasuttaṃ </h4n>
              <p>[03] 10^b^.^eb^ ``dvemā, bhikkhave, vassūpanāyikā. katamā  dve? purimikā ca pacchimikā ca. imā kho, bhikkhave, dve  vassūpanāyikā''ti. dasamaṃ. </p>
              <p>[06] kammakaraṇavaggo paṭhamo. </p>
              <p>[01] tassuddānaṃ -- </p>
              <p>[21] vajjā ^a^P1.0052^ea^ padhānā dve tapanīyā,  upaññātena pañcamaṃ. </p>
              <p>[22] saṃyojanañca kaṇhañca, sukkaṃ cariyā vassūpanāyikena  vaggo.. </p>
            </h4>
          </h3>
          <h3>
            <h3n> 2. adhikaraṇavaggo </h3n>
            <h4>
              <h4n> </h4n>
              <p>[03] 11^b^.^eb^ ``dvemāni ^a^V1.0069^ea^ ^a^M1.0054^ea^, bhikkhave, balāni. katamāni dve?  paṭisaṅkhānabalañca bhāvanābalañca. katamañca, bhikkhave,  paṭisaṅkhānabalaṃ? idha, bhikkhave, ekacco iti paṭisañcikkhati --  `kāyaduccaritassa kho pāpako vipāko diṭṭhe ceva dhamme  abhisamparāyañca, vacīduccaritassa pāpako vipāko diṭṭhe ceva dhamme  abhisamparāyañca, manoduccaritassa pāpako vipāko diṭṭhe ceva dhamme  abhisamparāyañcā'ti. so iti paṭisaṅkhāya kāyaduccaritaṃ pahāya  kāyasucaritaṃ bhāveti, vacīduccaritaṃ pahāya vacīsucaritaṃ bhāveti,  manoduccaritaṃ pahāya manosucaritaṃ bhāveti, suddhaṃ attānaṃ pariharati.  idaṃ vuccati, bhikkhave, paṭisaṅkhānabalaṃ.</p>
              <p>[03] ``katamañca, bhikkhave, bhāvanābalaṃ. tatra, bhikkhave, yamidaṃ {yadidaṃ (sī0)}  bhāvanābalaṃ sekhānametaṃ {sekhametaṃ (sī0 syā0 kaṃ0)} balaṃ. sekhañhi so, bhikkhave, balaṃ āgamma  rāgaṃ pajahati, dosaṃ pajahati, mohaṃ pajahati. rāgaṃ pahāya, dosaṃ  pahāya, mohaṃ pahāya yaṃ akusalaṃ na taṃ karoti, yaṃ pāpaṃ ^a^T1.0067^ea^ na taṃ sevati.  idaṃ vuccati, bhikkhave, bhāvanābalaṃ. imāni kho, bhikkhave, dve  balānī''ti. </p>
              <p>[03] 12^b^.^eb^ ``dvemāni, bhikkhave, balāni. katamāni dve?  paṭisaṅkhānabalañca bhāvanābalañca. katamañca, bhikkhave,  paṭisaṅkhānabalaṃ? idha, bhikkhave, ekacco iti paṭisañcikkhati --  `kāyaduccaritassa kho pāpako vipāko diṭṭhe ceva dhamme  abhisamparāyañca, vacīduccaritassa pāpako vipāko diṭṭhe ceva dhamme  abhisamparāyañca, manoduccaritassa pāpako vipāko diṭṭhe ceva dhamme  abhisamparāyañcā'ti. so iti paṭisaṅkhāya kāyaduccaritaṃ pahāya  kāyasucaritaṃ bhāveti, vacīduccaritaṃ pahāya vacīsucaritaṃ bhāveti,  manoduccaritaṃ pahāya manosucaritaṃ bhāveti, suddhaṃ attānaṃ pariharati.  idaṃ vuccati, bhikkhave, paṭisaṅkhānabalaṃ.</p>
              <p>[03] ``katamañca, bhikkhave, bhāvanābalaṃ? idha, bhikkhave, bhikkhu  ^a^P1.0053^ea^ satisambojjhaṅgaṃ bhāveti vivekanissitaṃ  ^a^V1.0070^ea^ virāganissitaṃ nirodhanissitaṃ vosaggapariṇāmiṃ,  dhammavicayasambojjhaṅgaṃ bhāveti... vīriyasambojjhaṅgaṃ bhāveti...  pītisambojjhaṅgaṃ bhāveti... passaddhisambojjhaṅgaṃ bhāveti...  samādhisambojjhaṅgaṃ bhāveti... upekkhāsambojjhaṅgaṃ bhāveti  vivekanissitaṃ virāganissitaṃ nirodhanissitaṃ vosaggapariṇāmiṃ  ^a^M1.0055^ea^. idaṃ vuccati, bhikkhave, bhāvanābalaṃ. imāni kho, bhikkhave, dve  balānī''ti. </p>
              <p>[03] 13^b^.^eb^ ``dvemāni, bhikkhave, balāni. katamāni dve?  paṭisaṅkhānabalañca bhāvanābalañca. katamañca, bhikkhave,  paṭisaṅkhānabalaṃ? idha, bhikkhave ^a^T1.0068^ea^, ekacco iti paṭisañcikkhati --  `kāyaduccaritassa kho pāpako vipāko diṭṭhe ceva dhamme  abhisamparāyañca, vacīduccaritassa kho pāpako vipāko diṭṭhe ceva  dhamme abhisamparāyañca, manoduccaritassa kho pāpako vipāko diṭṭhe  ceva dhamme abhisamparāyañcā'ti. so iti paṭisaṅkhāya  kāyaduccaritaṃ pahāya kāyasucaritaṃ bhāveti, vacīduccaritaṃ pahāya  vacīsucaritaṃ bhāveti, manoduccaritaṃ pahāya manosucaritaṃ bhāveti, suddhaṃ  attānaṃ pariharati. idaṃ vuccati, bhikkhave, paṭisaṅkhānabalaṃ.</p>
              <p>[03] ``katamañca, bhikkhave, bhāvanābalaṃ? idha, bhikkhave, bhikkhu  vivicceva kāmehi, vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja viharati.  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharati. pītiyā ca virāgā upekkhako ca viharati sato ca  sampajāno, sukhañca kāyena paṭisaṃvedeti, yaṃ taṃ ariyā ācikkhanti  -- `upekkhako satimā sukhavihārī'ti tatiyaṃ jhānaṃ upasampajja  viharati. sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. idaṃ vuccati, bhikkhave,  bhāvanābalaṃ. imāni kho, bhikkhave, dve balānī''ti. </p>
              <p>[03] 14^b^.^eb^ ``dvemā, bhikkhave, tathāgatassa dhammadesanā.  katamā dve? saṃkhittena ca vitthārena ca. imā kho, bhikkhave, dve  tathāgatassa dhammadesanā''ti. </p>
              <p>[03] 15^b^.^eb^ ``yasmiṃ ^a^V1.0071^ea^ ^a^T1.0069^ea^, bhikkhave, adhikaraṇe āpanno  {āpattāpanno (ka0)} ca  bhikkhu codako ca bhikkhu na sādhukaṃ attanāva attānaṃ paccavekkhati  tasmetaṃ, bhikkhave, adhikaraṇe pāṭikaṅkhaṃ dīghattāya ^a^P1.0054^ea^  kharattāya vāḷattāya saṃvattissati, bhikkhū ^a^M1.0056^ea^ ca na phāsuṃ {na phāsu  (ka0)}  viharissantīti {viharissanti (sī0 syā0 kaṃ0 ka0)}. yasmiñca kho,   bhikkhave, adhikaraṇe āpanno ca  bhikkhu codako ca bhikkhu sādhukaṃ attanāva attānaṃ paccavekkhati  tasmetaṃ, bhikkhave, adhikaraṇe pāṭikaṅkhaṃ na dīghattāya kharattāya  vāḷattāya saṃvattissati, bhikkhū ca phāsuṃ viharissantīti.</p>
              <p>[03] ``kathañca, bhikkhave, āpanno bhikkhu sādhukaṃ attanāva attānaṃ  paccavekkhati? idha, bhikkhave, āpanno bhikkhu iti paṭisañcikkhati  -- `ahaṃ kho akusalaṃ āpanno kañcideva {kiñcideva (ka0)} desaṃ kāyena.   maṃ so {tasmā maṃ so (sī0 syā0)}  bhikkhu addasa akusalaṃ āpajjamānaṃ kiñcideva desaṃ kāyena. no ce  ahaṃ akusalaṃ āpajjeyyaṃ kiñcideva desaṃ kāyena, na maṃ so bhikkhu  passeyya akusalaṃ āpajjamānaṃ kiñcideva desaṃ kāyena. yasmā ca  kho, ahaṃ akusalaṃ āpanno kiñcideva desaṃ kāyena, tasmā maṃ so  bhikkhu addasa akusalaṃ āpajjamānaṃ kiñcideva desaṃ kāyena. disvā  ca pana maṃ so bhikkhu akusalaṃ āpajjamānaṃ kiñcideva desaṃ kāyena  anattamano ahosi. anattamano samāno anattamanavacanaṃ {anattamanavācaṃ (ka0)} maṃ so  bhikkhu avaca. anattamanavacanāhaṃ {anattamanavācaṃ nāhaṃ (ka0)} tena bhikkhunā vutto samāno  anattamano {attamano (ka0)} ahosiṃ. anattamano samāno paresaṃ ārocesiṃ. iti  mameva tattha accayo accagamā ^a^T1.0070^ea^ suṅkadāyakaṃva bhaṇḍasminti. evaṃ kho,  bhikkhave, āpanno bhikkhu sādhukaṃ attanāva attānaṃ paccavekkhati.</p>
              <p>[03] ``kathañca, bhikkhave, codako bhikkhu sādhukaṃ attanāva attānaṃ  paccavekkhati? idha, bhikkhave, codako bhikkhu iti  paṭisañcikkhati -- `ayaṃ kho bhikkhu akusalaṃ āpanno kiñcideva  desaṃ kāyena. ahaṃ imaṃ bhikkhuṃ addasaṃ akusalaṃ āpajjamānaṃ  kiñcideva desaṃ kāyena. no ce ayaṃ bhikkhu akusalaṃ āpajjeyya  kiñcideva desaṃ kāyena, nāhaṃ imaṃ bhikkhuṃ passeyyaṃ akusalaṃ  āpajjamānaṃ kiñcideva desaṃ ^a^P1.0055^ea^ kāyena. yasmā ca  kho, ayaṃ bhikkhu akusalaṃ āpanno kiñcideva desaṃ kāyena, tasmā  ahaṃ imaṃ bhikkhuṃ addasaṃ akusalaṃ āpajjamānaṃ kiñcideva desaṃ kāyena.  disvā ca panāhaṃ imaṃ bhikkhuṃ akusalaṃ āpajjamānaṃ kiñcideva desaṃ  kāyena anattamano ahosiṃ. anattamano ^a^M1.0057^ea^ samāno anattamanavacanāhaṃ  imaṃ bhikkhuṃ avacaṃ. anattamanavacanāyaṃ bhikkhu mayā vutto samāno  anattamano ahosi. anattamano ^a^V1.0072^ea^ samāno paresaṃ ārocesi. iti  mameva tattha accayo accagamā suṅkadāyakaṃva bhaṇḍasminti. evaṃ kho,  bhikkhave, codako bhikkhu sādhukaṃ attanāva attānaṃ paccavekkhati.</p>
              <p>[03] ``yasmiṃ, bhikkhave, adhikaraṇe āpanno ca bhikkhu codako ca  bhikkhu na sādhukaṃ attanāva attānaṃ paccavekkhati tasmetaṃ, bhikkhave,  adhikaraṇe pāṭikaṅkhaṃ dīghattāya kharattāya vāḷattāya saṃvattissati,  bhikkhū ca na phāsuṃ viharissantīti. yasmiñca kho, bhikkhave,  adhikaraṇe āpanno ^a^T1.0071^ea^ ca bhikkhu codako ca bhikkhu sādhukaṃ attanāva  attānaṃ paccavekkhati tasmetaṃ, bhikkhave, adhikaraṇe pāṭikaṅkhaṃ na  dīghattāya kharattāya vāḷattāya saṃvattissati, bhikkhū ca phāsu  viharissantī''ti. </p>
              <p>[03] 16^b^.^eb^ atha kho aññataro brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho so brāhmaṇo bhagavantaṃ etadavoca -- ``ko nu kho, bho gotama,  hetu ko paccayo yena midhekacce sattā kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjantī''ti?  ``adhammacariyāvisamacariyāhetu kho, brāhmaṇa, evamidhekacce sattā  kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjantī''ti.</p>
              <p>[03] ``ko nu kho, bho gotama, hetu ko paccayo yena midhekacce  sattā kāyassa bhedā paraṃ maraṇā sugatiṃ saggaṃ lokaṃ upapajjantī''ti?  ``dhammacariyāsamacariyāhetu kho, brāhmaṇa ^a^P1.0056^ea^,  evamidhekacce sattā kāyassa bhedā paraṃ maraṇā sugatiṃ saggaṃ lokaṃ  upapajjantī''ti.</p>
              <p>[03] ``abhikkantaṃ, bho gotama! abhikkantaṃ, bho gotama!  seyyathāpi, bho gotama, nikkujjitaṃ {nikujjitaṃ (ka0)} vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- `cakkhumanto rūpāni dakkhantī'ti, evamevaṃ bhotā  gotamena anekapariyāyena dhammo pakāsito. esāhaṃ bhavantaṃ gotamaṃ  saraṇaṃ gacchāmi dhammañca bhikkhusaṅghañca ^a^T1.0072^ea^. upāsakaṃ ^a^M1.0058^ea^ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[03] 17^b^.^eb^ atha kho jāṇussoṇi {jāṇusoṇi (ka0)} brāhmaṇo yena bhagavā  tenupasaṅkami; upasaṅkamitvā bhagavatā saddhiṃ ^a^V1.0073^ea^ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho jāṇussoṇi brāhmaṇo bhagavantaṃ etadavoca -- ``ko nu kho, bho  gotama, hetu ko paccayo yena midhekacce sattā kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjantī''ti? ``katattā  ca, brāhmaṇa, akatattā ca. evamidhekacce sattā kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjantī''ti. ``ko  pana, bho gotama, hetu ko paccayo yena midhekacce sattā kāyassa bhedā  paraṃ maraṇā sugatiṃ saggaṃ lokaṃ upapajjantī''ti? ``katattā ca,  brāhmaṇa, akatattā ca. evamidhekacce sattā kāyassa bhedā paraṃ maraṇā  sugatiṃ saggaṃ lokaṃ upapajjantī''ti. ``na kho ahaṃ imassa bhoto  gotamassa saṃkhittena bhāsitassa vitthārena atthaṃ avibhattassa  vitthārena atthaṃ ājānāmi. sādhu me bhavaṃ gotamo tathā dhammaṃ  desetu yathā ahaṃ imassa bhoto gotamassa saṃkhittena bhāsitassa  vitthārena atthaṃ avibhattassa vitthārena atthaṃ ājāneyya''nti.  ``tena hi, brāhmaṇa, suṇāhi, sādhukaṃ manasi karohi;  bhāsissāmī''ti. ``evaṃ ^a^P1.0057^ea^ bho''ti kho  jāṇussoṇi brāhmaṇo bhagavato paccassosi. bhagavā etadavoca --</p>
              <p>[03] ``idha, brāhmaṇa, ekaccassa kāyaduccaritaṃ kataṃ hoti, akataṃ  hoti kāyasucaritaṃ; vacīduccaritaṃ kataṃ hoti, akataṃ hoti  vacīsucaritaṃ; manoduccaritaṃ kataṃ hoti, akataṃ hoti manosucaritaṃ.  evaṃ kho, brāhmaṇa, katattā ca akatattā ca evamidhekacce sattā kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjanti. idha  pana, brāhmaṇa, ekaccassa kāyasucaritaṃ kataṃ hoti, akataṃ hoti  kāyaduccaritaṃ; vacīsucaritaṃ kataṃ ^a^T1.0073^ea^ hoti, akataṃ hoti vacīduccaritaṃ;  manosucaritaṃ kataṃ hoti, akataṃ hoti manoduccaritaṃ. evaṃ kho,  brāhmaṇa, katattā ca akatattā ca evamidhekacce sattā kāyassa bhedā paraṃ  maraṇā sugatiṃ saggaṃ lokaṃ upapajjantī''ti.</p>
              <p>[03] ``abhikkantaṃ ^a^M1.0059^ea^, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[03] 18^b^.^eb^ atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho āyasmantaṃ ānandaṃ bhagavā etadavoca  ^a^V1.0074^ea^ -- ``ekaṃsenāhaṃ, ānanda, akaraṇīyaṃ vadāmi kāyaduccaritaṃ vacīduccaritaṃ  manoduccarita''nti. ``yamidaṃ, bhante, bhagavatā ekaṃsena akaraṇīyaṃ  akkhātaṃ kāyaduccaritaṃ vacīduccaritaṃ manoduccaritaṃ tasmiṃ akaraṇīye  kayiramāne ko ādīnavo pāṭikaṅkho''ti? ``yamidaṃ, ānanda,  mayā ekaṃsena akaraṇīyaṃ akkhātaṃ kāyaduccaritaṃ vacīduccaritaṃ  manoduccaritaṃ tasmiṃ akaraṇīye kayiramāne ayaṃ ādīnavo  pāṭikaṅkho -- attāpi attānaṃ upavadati, anuvicca viññū garahanti,  pāpako kittisaddo abbhuggacchati, sammūḷho kālaṃ karoti, kāyassa  bhedā ^a^T1.0074^ea^ paraṃ maraṇā apāyaṃ duggatiṃ vinipātaṃ nirayaṃ upapajjati.  yamidaṃ, ānanda, mayā ekaṃsena akaraṇīyaṃ akkhātaṃ kāyaduccaritaṃ  vacīduccaritaṃ manoduccaritaṃ tasmiṃ akaraṇīye kayiramāne ayaṃ  ādīnavo pāṭikaṅkho''ti.</p>
              <p>[03] ``ekaṃsenāhaṃ, ānanda, karaṇīyaṃ ^a^P1.0058^ea^ vadāmi  kāyasucaritaṃ vacīsucaritaṃ manosucarita''nti. ``yamidaṃ, bhante,  bhagavatā ekaṃsena karaṇīyaṃ akkhātaṃ kāyasucaritaṃ vacīsucaritaṃ  manosucaritaṃ tasmiṃ karaṇīye kayiramāne ko ānisaṃso  pāṭikaṅkho''ti? ``yamidaṃ, ānanda, mayā ekaṃsena karaṇīyaṃ  akkhātaṃ kāyasucaritaṃ vacīsucaritaṃ manosucaritaṃ tasmiṃ karaṇīye  kayiramāne ayaṃ ānisaṃso pāṭikaṅkho -- attāpi attānaṃ na  upavadati, anuvicca viññū pasaṃsanti, kalyāṇo kittisaddo  abbhuggacchati, asammūḷho kālaṃ karoti, kāyassa bhedā paraṃ maraṇā  sugatiṃ saggaṃ lokaṃ upapajjati. yamidaṃ, ānanda, mayā ekaṃsena  karaṇīyaṃ akkhātaṃ kāyasucaritaṃ vacīsucaritaṃ manosucaritaṃ tasmiṃ  karaṇīye kayiramāne ayaṃ ānisaṃso pāṭikaṅkho''ti. </p>
              <p>[03] 19^b^.^eb^ ``akusalaṃ, bhikkhave, pajahatha. sakkā,  bhikkhave, akusalaṃ pajahituṃ. no cedaṃ {no cetaṃ (syā0 kaṃ0 pī0 ka0) saṃ0 ni0  3.28  passitabbaṃ}, bhikkhave, sakkā abhavissa  akusalaṃ pajahituṃ, nāhaṃ evaṃ vadeyyaṃ -- `akusalaṃ, bhikkhave,  pajahathā'ti. yasmā ca kho, bhikkhave, sakkā ^a^M1.0060^ea^ akusalaṃ pajahituṃ  tasmāhaṃ evaṃ vadāmi -- `akusalaṃ, bhikkhave, pajahathā'ti.  akusalañca hidaṃ, bhikkhave {akusalaṃ bhikkhave (ka0)}, pahīnaṃ ahitāya dukkhāya saṃvatteyya nāhaṃ  evaṃ vadeyyaṃ -- `akusalaṃ, bhikkhave, pajahathā'ti. yasmā ca kho,  bhikkhave, akusalaṃ pahīnaṃ hitāya sukhāya saṃvattati tasmāhaṃ evaṃ  vadāmi -- `akusalaṃ ^a^T1.0075^ea^, bhikkhave, pajahathā'''ti.</p>
              <p>[03] ``kusalaṃ ^a^V1.0075^ea^, bhikkhave, bhāvetha. sakkā, bhikkhave, kusalaṃ bhāvetuṃ.  no cedaṃ, bhikkhave, sakkā abhavissa kusalaṃ bhāvetuṃ, nāhaṃ evaṃ  vadeyyaṃ -- `kusalaṃ, bhikkhave, bhāvethā'ti. yasmā ca kho,  bhikkhave, sakkā kusalaṃ bhāvetuṃ tasmāhaṃ evaṃ vadāmi -- `kusalaṃ,  bhikkhave, bhāvethā'ti. kusalañca hidaṃ, bhikkhave, bhāvitaṃ ahitāya  dukkhāya saṃvatteyya, nāhaṃ evaṃ vadeyyaṃ -- `kusalaṃ, bhikkhave,  bhāvethā'ti. yasmā ca kho, bhikkhave, kusalaṃ bhāvitaṃ hitāya  sukhāya saṃvattati tasmāhaṃ evaṃ vadāmi -- `kusalaṃ, bhikkhave,  bhāvethā'''ti. </p>
              <p>[03] 20^b^.^eb^ ``dveme, bhikkhave, dhammā saddhammassa  sammosāya antaradhānāya saṃvattanti. katame dve? dunnikkhittañca  padabyañjanaṃ attho ca dunnīto. dunnikkhittassa ^a^P1.0059^ea^,  bhikkhave, padabyañjanassa atthopi dunnayo hoti. ime kho,  bhikkhave, dve dhammā saddhammassa sammosāya antaradhānāya  saṃvattantī''ti. </p>
              <p>[03] 21^b^.^eb^ ``dveme, bhikkhave, dhammā saddhammassa ṭhitiyā  asammosāya anantaradhānāya saṃvattanti. katame dve? sunikkhittañca  padabyañjanaṃ attho ca sunīto. sunikkhittassa, bhikkhave,  padabyañjanassa atthopi sunayo hoti. ime kho, bhikkhave, dve  dhammā saddhammassa ṭhitiyā asammosāya anantaradhānāya saṃvattantī''ti. </p>
              <p>[06] adhikaraṇavaggo dutiyo. </p>
            </h4>
          </h3>
          <h3>
            <h3n> 3. bālavaggo </h3n>
            <h4>
              <h4n> </h4n>
              <p>[03] 22^b^.^eb^ ```dveme ^a^V1.0076^ea^, bhikkhave, bālā. katame dve? yo  ca accayaṃ accayato na passati, yo ca accayaṃ desentassa yathādhammaṃ  nappaṭiggaṇhāti ^a^T1.0076^ea^. ime kho, bhikkhave, dve bālā'ti. `dveme  ^a^M1.0061^ea^, bhikkhave, paṇḍitā. katame dve? yo ca accayaṃ accayato passati,  yo ca accayaṃ desentassa yathādhammaṃ paṭiggaṇhāti. ime kho,  bhikkhave, dve paṇḍitā'''ti. </p>
              <p>[03] 23^b^.^eb^ ``dveme, bhikkhave, tathāgataṃ abbhācikkhanti.  katame dve? duṭṭho vā dosantaro, saddho vā duggahitena {duggahītena (sī0)}.   ime kho, bhikkhave, dve tathāgataṃ abbhācikkhantī''ti. </p>
              <p>[03] 24^b^.^eb^ ```dveme, bhikkhave, tathāgataṃ abbhācikkhanti.  katame dve? yo ^a^P1.0060^ea^ ca abhāsitaṃ alapitaṃ tathāgatena  bhāsitaṃ lapitaṃ tathāgatenāti dīpeti, yo ca bhāsitaṃ lapitaṃ  tathāgatena abhāsitaṃ alapitaṃ tathāgatenāti dīpeti. ime kho,  bhikkhave, dve tathāgataṃ abbhācikkhantī'ti. `dveme, bhikkhave,  tathāgataṃ nābbhācikkhanti. katame dve? yo ca abhāsitaṃ alapitaṃ  tathāgatena abhāsitaṃ alapitaṃ tathāgatenāti dīpeti, yo ca bhāsitaṃ  lapitaṃ tathāgatena bhāsitaṃ lapitaṃ tathāgatenāti dīpeti. ime kho,  bhikkhave, dve tathāgataṃ nābbhācikkhantī'''ti. </p>
              <p>[03] 25^b^.^eb^ ``dveme, bhikkhave, tathāgataṃ abbhācikkhanti.  katame dve? yo ca neyyatthaṃ suttantaṃ nītattho suttantoti dīpeti, yo  ca nītatthaṃ suttantaṃ neyyattho suttantoti dīpeti. ime kho,  bhikkhave, dve tathāgataṃ abbhācikkhantī''ti. </p>
              <p>[03] 26^b^.^eb^ ``dveme, bhikkhave, tathāgataṃ nābbhācikkhanti.  katame dve? yo ca neyyatthaṃ suttantaṃ neyyattho suttantoti dīpeti ^a^T1.0077^ea^, yo  ca nītatthaṃ suttantaṃ nītattho suttantoti dīpeti. ime kho,  bhikkhave, dve tathāgataṃ nābbhācikkhantī''ti. </p>
              <p>[03] 27^b^.^eb^ ``paṭicchannakammantassa ^a^V1.0077^ea^, bhikkhave, dvinnaṃ gatīnaṃ  aññatarā gati pāṭikaṅkhā -- nirayo vā tiracchānayoni vāti.  appaṭicchannakammantassa, bhikkhave, dvinnaṃ gatīnaṃ aññatarā gati  pāṭikaṅkhā -- devā vā manussā vā''ti. </p>
              <p>[03] 28^b^.^eb^ ``micchādiṭṭhikassa ^a^M1.0062^ea^, bhikkhave, dvinnaṃ gatīnaṃ  aññatarā gati pāṭikaṅkhā -- nirayo vā tiracchānayoni vā''ti. </p>
              <p>[03] 29^b^.^eb^ ``sammādiṭṭhikassa, bhikkhave, dvinnaṃ gatīnaṃ  aññatarā gati pāṭikaṅkhā -- devā vā manussā vā''ti. </p>
              <p>[03] 30^b^.^eb^ ``dussīlassa, bhikkhave, dve paṭiggāhā -- nirayo  vā tiracchānayoni vā. sīlavato, bhikkhave, dve paṭiggāhā -- devā  vā manussā vā''ti {devo vā manusso vāti (ka0)}. </p>
              <p>[03] 31^b^.^eb^ ``dvāhaṃ, bhikkhave, atthavase sampassamāno  araññavanapatthāni {araññe pavanapatthāni (sī0 pī0)} pantāni senāsanāni   paṭisevāmi. katame dve?  attano ca diṭṭhadhammasukhavihāraṃ sampassamāno, pacchimañca ^a^P1.0061^ea^  janataṃ anukampamāno. ime kho ahaṃ, bhikkhave, dve atthavase  sampassamāno araññavanapatthāni pantāni senāsanāni paṭisevāmī''ti. </p>
              <p>[03] 32^b^.^eb^ ``dve me, bhikkhave, dhammā vijjābhāgiyā.  katame dve? samatho ca vipassanā ca. samatho, bhikkhave, bhāvito  kamattha {kimattha (syā0 kaṃ0), katamattha (ka0)} manubhoti? cittaṃ ^a^T1.0078^ea^  bhāvīyati. cittaṃ bhāvitaṃ kamatthamanubhoti?  yo rāgo so pahīyati. vipassanā, bhikkhave, bhāvitā  kamatthamanubhoti? paññā bhāvīyati. paññā bhāvitā  kamatthamanubhoti? yā avijjā sā pahīyati. rāgupakkiliṭṭhaṃ vā,  bhikkhave, cittaṃ na vimuccati, avijjupakkiliṭṭhā vā paññā bhāvīyati.  iti kho, bhikkhave, rāgavirāgā cetovimutti, avijjāvirāgā  paññāvimuttī''ti. </p>
              <p>[06] bālavaggo tatiyo. </p>
            </h4>
          </h3>
          <h3>
            <h3n> 4. samacittavaggo </h3n>
            <h4>
              <h4n> </h4n>
              <p>[03] 33^b^.^eb^ ``asappurisabhūmiñca ^a^V1.0078^ea^ vo, bhikkhave,  desessāmi sappurisabhūmiñca. taṃ suṇātha, sādhukaṃ manasi karotha.  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca --</p>
              <p>[03] ``katamā ^a^M1.0063^ea^ ca, bhikkhave, asappurisabhūmi? asappuriso,  bhikkhave, akataññū hoti akatavedī. asabbhi hetaṃ, bhikkhave,  upaññātaṃ yadidaṃ akataññutā akataveditā. kevalā esā, bhikkhave,  asappurisabhūmi yadidaṃ akataññutā akataveditā. sappuriso ca kho,  bhikkhave, kataññū hoti katavedī. sabbhi hetaṃ, bhikkhave, upaññātaṃ  yadidaṃ kataññutā kataveditā. kevalā esā, bhikkhave, sappurisabhūmi  yadidaṃ kataññutā kataveditā''ti. </p>
              <p>[03] 34^b^.^eb^ ``dvinnāhaṃ, bhikkhave, na suppatikāraṃ vadāmi.  katamesaṃ dvinnaṃ? mātu ca pitu ca. ekena, bhikkhave, aṃsena  mātaraṃ parihareyya ^a^P1.0062^ea^, ekena aṃsena pitaraṃ parihareyya  vassasatāyuko vassasatajīvī so ca nesaṃ  ucchādanaparimaddananhāpanasambāhanena. te ca tattheva ^a^T1.0079^ea^ muttakarīsaṃ cajeyyuṃ.  na tveva, bhikkhave, mātāpitūnaṃ kataṃ vā hoti paṭikataṃ vā.  imissā ca, bhikkhave, mahāpathaviyā pahūtarattaratanāya {pahūtasattaratanāya (sī0  syā0 kaṃ0 pī0) tikanipāte mahāvagge dasamasuttaṭīkāyaṃ  dassitapāḷiyā sameti} mātāpitaro  issarādhipacce rajje patiṭṭhāpeyya, na tveva, bhikkhave, mātāpitūnaṃ kataṃ  vā hoti paṭikataṃ vā. taṃ kissa hetu? bahukārā {bahūpakārā (ka0)}, bhikkhave,  mātāpitaro puttānaṃ āpādakā posakā imassa lokassa dassetāro.  yo ca kho, bhikkhave, mātāpitaro assaddhe saddhāsampadāya samādapeti  niveseti patiṭṭhāpeti, dussīle sīlasampadāya samādapeti niveseti  patiṭṭhāpeti, maccharī cāgasampadāya samādapeti niveseti patiṭṭhāpeti,  duppaññe paññāsampadāya samādapeti niveseti patiṭṭhāpeti, ettāvatā  kho, bhikkhave, mātāpitūnaṃ katañca hoti paṭikatañcā''ti {paṭikatañca  atikatañcāti (sī0 pī0)}. </p>
              <p>[03] 35^b^.^eb^ atha kho aññataro brāhmaṇo yena bhagavā  tenupasaṅkami; upasaṅkamitvā bhagavatā saddhiṃ sammodi. sammodanīyaṃ  kathaṃ...pe0... ekamantaṃ nisinno kho so brāhmaṇo bhagavantaṃ etadavoca  ^a^V1.0079^ea^ -- ``kiṃvādī bhavaṃ gotamo kimakkhāyī''ti? ``kiriyavādī  cāhaṃ, brāhmaṇa, akiriyavādī cā''ti. ``yathākathaṃ pana bhavaṃ gotamo  kiriyavādī ca akiriyavādī cā''ti?</p>
              <p>[03] ``akiriyaṃ kho ahaṃ, brāhmaṇa, vadāmi kāyaduccaritassa  vacīduccaritassa manoduccaritassa, anekavihitānaṃ pāpakānaṃ akusalānaṃ  dhammānaṃ akiriyaṃ ^a^M1.0064^ea^ vadāmi. kiriyañca kho ahaṃ, brāhmaṇa, vadāmi  kāyasucaritassa vacīsucaritassa manosucaritassa, anekavihitānaṃ  kusalānaṃ dhammānaṃ kiriyaṃ vadāmi. evaṃ kho ahaṃ, brāhmaṇa,  kiriyavādī ^a^T1.0080^ea^ ca akiriyavādī cā''ti.</p>
              <p>[03] ``abhikkantaṃ, bho gotama...pe0... upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[03] 36^b^.^eb^ atha kho anāthapiṇḍiko gahapati yena bhagavā  tenupasaṅkami ^a^P1.0063^ea^; upasaṅkamitvā bhagavantaṃ abhivādetvā  ekamantaṃ nisīdi. ekamantaṃ nisinno kho anāthapiṇḍiko gahapati  bhagavantaṃ etadavoca -- ``kati nu kho, bhante, loke dakkhiṇeyyā,  kattha ca dānaṃ dātabba''nti? ``dve kho, gahapati, loke  dakkhiṇeyyā -- sekho ca asekho ca. ime kho, gahapati, dve loke  dakkhiṇeyyā, ettha ca dānaṃ dātabba''nti.</p>
              <p>[03] idamavoca bhagavā. idaṃ vatvāna {vatvā (sī0 pī0) evamīdisesu ṭhānesu} sugato   athāparaṃ etadavoca satthā -- </p>
              <p>[21] ``sekho asekho ca imasmiṃ loke, </p>
              <p>[27] āhuneyyā yajamānānaṃ honti. </p>
              <p>[26] te ujjubhūtā {ujubhūtā (syā0 kaṃ0 ka0)} kāyena, vācāya uda cetasā. </p>
              <p>[22] khettaṃ taṃ yajamānānaṃ, ettha dinnaṃ mahapphala''nti.. </p>
              <p>[03] 37^b^.^eb^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā sāriputto sāvatthiyaṃ viharati pubbārāme ^a^V1.0080^ea^ migāramātupāsāde.  tatra kho āyasmā sāriputto bhikkhū āmantesi -- ``āvuso  bhikkhave''ti. ``āvuso''ti kho te bhikkhū āyasmato  sāriputtassa paccassosuṃ. āyasmā sāriputto etadavoca --  ``ajjhattasaṃyojanañca, āvuso, puggalaṃ desessāmi  bahiddhāsaṃyojanañca. taṃ suṇātha, sādhukaṃ manasi karotha;  bhāsissāmī''ti. ``evamāvuso''ti ^a^T1.0081^ea^ kho te bhikkhū āyasmato  sāriputtassa paccassosuṃ. āyasmā sāriputto etadavoca --</p>
              <p>[03] ``katamo cāvuso, ajjhattasaṃyojano puggalo? idhāvuso,  bhikkhu sīlavā hoti, pātimokkhasaṃvarasaṃvuto viharati  ācāragocarasampanno ^a^M1.0065^ea^, aṇumattesu vajjesu bhayadassāvī, samādāya  sikkhati sikkhāpadesu. so kāyassa bhedā paraṃ maraṇā aññataraṃ  devanikāyaṃ upapajjati. so tato cuto āgāmī hoti, āgantā  itthattaṃ. ayaṃ vuccati, āvuso, ajjhattasaṃyojano puggalo āgāmī  hoti, āgantā itthattaṃ.</p>
              <p>[03] ``katamo ^a^P1.0064^ea^ cāvuso, bahiddhāsaṃyojano puggalo?  idhāvuso, bhikkhu sīlavā hoti, pātimokkhasaṃvarasaṃvuto viharati  ācāragocarasampanno, aṇumattesu vajjesu bhayadassāvī, samādāya  sikkhati sikkhāpadesu. so aññataraṃ santaṃ cetovimuttiṃ upasampajja  viharati. so kāyassa bhedā paraṃ maraṇā aññataraṃ devanikāyaṃ  upapajjati. so tato cuto anāgāmī hoti, anāgantā itthattaṃ.  ayaṃ vuccatāvuso, bahiddhāsaṃyojano puggalo anāgāmī hoti,  anāgantā itthattaṃ.</p>
              <p>[03] ``puna caparaṃ, āvuso, bhikkhu sīlavā hoti...pe0...  samādāya sikkhati sikkhāpadesu. so kāmānaṃyeva nibbidāya  virāgāya nirodhāya paṭipanno hoti. so bhavānaṃyeva nibbidāya  virāgāya nirodhāya paṭipanno hoti. so taṇhākkhayāya paṭipanno  hoti. so lobhakkhayāya paṭipanno hoti. so kāyassa bhedā ^a^T1.0082^ea^ paraṃ  maraṇā aññataraṃ devanikāyaṃ upapajjati. so tato cuto anāgāmī  hoti, anāgantā itthattaṃ. ayaṃ vuccatāvuso, bahiddhāsaṃyojano  puggalo anāgāmī hoti, anāgantā itthatta''nti.</p>
              <p>[03] atha kho sambahulā samacittā devatā yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ aṭṭhaṃsu.  ekamantaṃ ṭhitā kho tā devatā bhagavantaṃ etadavocuṃ ^a^V1.0081^ea^ -- ``eso, bhante,  āyasmā sāriputto pubbārāme migāramātupāsāde bhikkhūnaṃ  ajjhattasaṃyojanañca puggalaṃ deseti bahiddhāsaṃyojanañca. haṭṭhā, bhante,  parisā. sādhu, bhante, bhagavā yenāyasmā sāriputto tenupasaṅkamatu  anukampaṃ upādāyā''ti. adhivāsesi bhagavā tuṇhībhāvena. atha  kho bhagavā -- seyyathāpi nāma balavā puriso samiñjitaṃ {sammiñjitaṃ (sī0  syā0 kaṃ0 pī0)} vā bāhaṃ  pasāreyya, pasāritaṃ vā bāhaṃ samiñjeyya ^a^M1.0066^ea^, evamevaṃ -- jetavane  antarahito pubbārāme migāramātupāsāde āyasmato sāriputtassa  sammukhe pāturahosi. nisīdi bhagavā paññatte āsane. āyasmāpi  kho sāriputto bhagavantaṃ ^a^P1.0065^ea^ abhivādetvā ekamantaṃ  nisīdi. ekamantaṃ nisinnaṃ kho āyasmantaṃ sāriputtaṃ bhagavā  etadavoca --</p>
              <p>[03] ``idha, sāriputta, sambahulā samacittā devatā yenāhaṃ  tenupasaṅkamiṃsu; upasaṅkamitvā maṃ abhivādetvā ekamantaṃ aṭṭhaṃsu.  ekamantaṃ ṭhitā kho, sāriputta, tā devatā maṃ etadavocuṃ -- `eso,  bhante, āyasmā sāriputto pubbārāme migāramātupāsāde ^a^T1.0083^ea^ bhikkhūnaṃ  ajjhattasaṃyojanañca puggalaṃ deseti bahiddhāsaṃyojanañca. haṭṭhā, bhante,  parisā. sādhu, bhante, bhagavā yena āyasmā sāriputto tenupasaṅkamatu  anukampaṃ upādāyā'ti. tā kho pana, sāriputta, devatā dasapi hutvā  vīsampi hutvā tiṃsampi hutvā cattālīsampi hutvā paññāsampi hutvā  saṭṭhipi hutvā āraggakoṭinitudanamattepi tiṭṭhanti, na ca aññamaññaṃ  byābādhenti {byābādhentīti (sabbattha)}. siyā kho pana {pana te (sī0  syā0 kaṃ0 pī0)}, sāriputta, evamassa -- `tattha nūna  tāsaṃ devatānaṃ tathā cittaṃ bhāvitaṃ yena tā devatā dasapi hutvā  vīsampi hutvā tiṃsampi hutvā cattālīsampi hutvā paññāsampi hutvā  saṭṭhipi hutvā āraggakoṭinitudanamattepi tiṭṭhanti na ca aññamaññaṃ  byābādhentī'ti. na kho panetaṃ, sāriputta, evaṃ daṭṭhabbaṃ. idheva  kho, sāriputta, tāsaṃ devatānaṃ tathā cittaṃ bhāvitaṃ, yena tā devatā  dasapi hutvā...pe0... na ca aññamaññaṃ byābādhenti. tasmātiha,  sāriputta, evaṃ sikkhitabbaṃ -- `santindriyā bhavissāma  santamānasā'ti. evañhi vo, sāriputta, sikkhitabbaṃ.  `santindriyānañhi vo, sāriputta, santamānasānaṃ santaṃyeva kāyakammaṃ  bhavissati santaṃ vacīkammaṃ santaṃ manokammaṃ. santaṃyeva upahāraṃ  upaharissāma sabrahmacārīsū'ti. `evañhi vo, sāriputta,  sikkhitabbaṃ. anassuṃ kho, sāriputta, aññatitthiyā paribbājakā  ye imaṃ dhammapariyāyaṃ nāssosu'''nti. </p>
              <p>[03] 38^b^.^eb^ evaṃ me sutaṃ -- ekaṃ ^a^T1.0084^ea^ samayaṃ āyasmā  mahākaccāno varaṇāyaṃ viharati bhaddasāritīre ^a^V1.0082^ea^ {kaddamadahatīre (sī0  syā0 kaṃ0 pī0)}. atha ^a^P1.0066^ea^  kho ārāmadaṇḍo brāhmaṇo yenāyasmā mahākaccāno tenupasaṅkami;  upasaṅkamitvā āyasmatā ^a^M1.0067^ea^ mahākaccānena saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho ārāmadaṇḍo brāhmaṇo āyasmantaṃ mahākaccānaṃ etadavoca --  ``ko nu kho, bho kaccāna, hetu ko paccayo yena khattiyāpi  khattiyehi vivadanti, brāhmaṇāpi brāhmaṇehi vivadanti, gahapatikāpi  gahapatikehi vivadantī''ti?  ``kāmarāgābhinivesavinibandha {kāmarāgavinivesavinibaddha (sī0 syā0 kaṃ0  pī0)} paligedhapariyuṭṭhānajjhosānahetu kho,  brāhmaṇa, khattiyāpi khattiyehi vivadanti, brāhmaṇāpi brāhmaṇehi  vivadanti, gahapatikāpi gahapatikehi vivadantī''ti.</p>
              <p>[03] ``ko pana, bho kaccāna, hetu ko paccayo yena samaṇāpi  samaṇehi vivadantī''ti?  ``diṭṭhirāgābhinivesavinibandhapaligedhapariyuṭṭhānajjhosānahetu kho,  brāhmaṇa, samaṇāpi samaṇehi vivadantī''ti.</p>
              <p>[03] ``atthi pana, bho kaccāna, koci lokasmiṃ yo imañceva  kāmarāgābhinivesavinibandhapaligedhapariyuṭṭhānajjhosānaṃ samatikkanto,  imañca diṭṭhirāgābhinivesavinibandhapaligedhapariyuṭṭhānajjhosānaṃ  samatikkanto''ti? ``atthi, brāhmaṇa, lokasmiṃ yo imañceva  kāmarāgābhinivesavinibandhapaligedhapariyuṭṭhānajjhosānaṃ samatikkanto,  imañca diṭṭhirāgābhinivesavinibandhapaligedhapariyuṭṭhānajjhosānaṃ  samatikkanto''ti.</p>
              <p>[03] ``ko pana so, bho kaccāna, lokasmiṃ yo imañceva  kāgarāgābhinivesavinibandhapaligedhapariyuṭṭhānajjhosānaṃ ^a^T1.0085^ea^ samatikkanto,  imañca diṭṭhirāgābhinivesavinibandhapaligedhapariyuṭṭhānajjhosānaṃ  samatikkanto''ti? ``atthi, brāhmaṇa, puratthimesu janapadesu sāvatthī  nāma nagaraṃ. tattha so bhagavā etarahi viharati arahaṃ sammāsambuddho.  so hi, brāhmaṇa, bhagavā imañceva  kāmarāgābhinivesavinibandhapaligedhapariyuṭṭhānajjhosānaṃ samatikkanto  ^a^P1.0067^ea^, imañca  diṭṭhirāgābhinivesavinibandhapaligedhapariyuṭṭhānajjhosānaṃ  samatikkanto''ti.</p>
              <p>[03] evaṃ vutte ārāmadaṇḍo brāhmaṇo uṭṭhāyāsanā ekaṃsaṃ uttarāsaṅgaṃ  karitvā dakkhiṇaṃ jāṇumaṇḍalaṃ pathaviyaṃ nihantvā yena bhagavā  tenañjaliṃ paṇāmetvā tikkhattuṃ udānaṃ udānesi --</p>
              <p>[03] ``namo ^a^V1.0083^ea^ ^a^M1.0068^ea^ tassa bhagavato arahato sammāsambuddhassa, namo tassa  bhagavato arahato sammāsambuddhassa, namo tassa bhagavato arahato  sammāsambuddhassa. yo hi so bhagavā imañceva  kāmarāgābhinivesavinibandhapaligedhapariyuṭṭhānajjhosānaṃ samatikkanto,  imañca diṭṭhirāgābhinivesavinibandhapaligedhapariyuṭṭhānajjhosānaṃ  samatikkanto''ti.</p>
              <p>[03] ``abhikkantaṃ, bho kaccāna, abhikkantaṃ, bho kaccāna!  seyyathāpi, bho kaccāna, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- `cakkhumanto rūpāni dakkhantī'ti, evamevaṃ bhotā  kaccānena anekapariyāyena dhammo pakāsito. esāhaṃ, bho kaccāna,  taṃ bhavantaṃ gotamaṃ saraṇaṃ gacchāmi dhammañca bhikkhusaṅghañca.  upāsakaṃ maṃ bhavaṃ kaccāno dhāretu ajjatagge pāṇupetaṃ saraṇaṃ gata''nti. </p>
              <p>[03] 39^b^.^eb^ ekaṃ ^a^T1.0086^ea^ samayaṃ āyasmā mahākaccāno madhurāyaṃ  viharati gundāvane. atha kho kandarāyano {kaṇḍarāyano (sī0 syā0 kaṃ0  pī0)} brāhmaṇo yenāyasmā  mahākaccāno tenupasaṅkami; upasaṅkamitvā āyasmatā mahākaccānena  saddhiṃ...pe0... ekamantaṃ nisinno kho kandarāyano brāhmaṇo  āyasmantaṃ mahākaccānaṃ etadavoca -- ``sutaṃ metaṃ, bho kaccāna, `na  samaṇo kaccāno brāhmaṇe jiṇṇe vuddhe mahallake addhagate vayoanuppatte  abhivādeti vā paccuṭṭheti vā āsanena vā nimantetī'ti. tayidaṃ,  bho kaccāna, tatheva? na hi bhavaṃ kaccāno brāhmaṇe jiṇṇe vuddhe  mahallake addhagate vayoanuppatte abhivādeti vā paccuṭṭheti vā āsanena  vā nimanteti. tayidaṃ, bho kaccāna, na sampannamevā''ti.</p>
              <p>[03] ``atthi, brāhmaṇa, tena bhagavatā jānatā passatā arahatā  sammāsambuddhena ^a^P1.0068^ea^ vuddhabhūmi ca akkhātā daharabhūmi ca.  vuddho cepi, brāhmaṇa, hoti āsītiko vā nāvutiko vā  vassasatiko vā jātiyā, so ca kāme paribhuñjati kāmamajjhāvasati  kāmapariḷāhena pariḍayhati kāmavitakkehi khajjati kāmapariyesanāya  ussuko. atha kho so bālo na therotveva saṅkhyaṃ gacchati.  daharo cepi, brāhmaṇa, hoti yuvā susukāḷakeso bhadrena yobbanena  samannāgato paṭhamena vayasā ^a^M1.0069^ea^. so ca na kāme paribhuñjati na  kāmamajjhāvasati, na kāmapariḷāhena ^a^V1.0084^ea^ pariḍayhati, na kāmavitakkehi  khajjati, na kāmapariyesanāya ussuko. atha kho so paṇḍito  therotveva saṅkhyaṃ gacchatī''ti.</p>
              <p>[03] evaṃ vutte kandarāyano brāhmaṇo uṭṭhāyāsanā ekaṃsaṃ ^a^T1.0087^ea^ uttarāsaṅgaṃ  karitvā daharānaṃ sataṃ {sudaṃ (sī0 syā0 kaṃ0 pī0)} bhikkhūnaṃ pāde sirasā vandati -- ``vuddhā  bhavanto, vuddhabhūmiyaṃ ṭhitā. daharā mayaṃ, daharabhūmiyaṃ ṭhitā''ti.</p>
              <p>[03] ``abhikkantaṃ, bho kaccāna...pe0... upāsakaṃ maṃ bhavaṃ kaccāno  dhāretu ajjatagge pāṇupetaṃ saraṇaṃ gata''nti. </p>
              <p>[03] 40^b^.^eb^ ``yasmiṃ, bhikkhave, samaye corā balavanto  honti, rājāno tasmiṃ samaye dubbalā honti. tasmiṃ, bhikkhave,  samaye rañño na phāsu hoti atiyātuṃ vā niyyātuṃ vā paccantime vā  janapade anusaññātuṃ. brāhmaṇagahapatikānampi tasmiṃ samaye na phāsu  hoti atiyātuṃ vā niyyātuṃ vā bāhirāni vā kammantāni  paṭivekkhituṃ. evamevaṃ kho, bhikkhave, yasmiṃ samaye pāpabhikkhū  balavanto honti, pesalā bhikkhū tasmiṃ samaye dubbalā honti.  tasmiṃ, bhikkhave, samaye pesalā bhikkhū tuṇhībhūtā tuṇhībhūtāva  saṅghamajjhe saṅkasāyanti {saṅkamma jhāyanti (ka0), sañcāyanti (sī0 aṭṭha0)} paccantime   vā janapade acchanti {bhajanti (sī0 syā0 kaṃ0 pī0)}. tayidaṃ,  bhikkhave, hoti bahujanāhitāya bahujanāsukhāya, bahuno janassa  anatthāya ahitāya dukkhāya devamanussānaṃ.</p>
              <p>[03] ``yasmiṃ ^a^P1.0069^ea^, bhikkhave, samaye rājāno  balavanto honti, corā tasmiṃ samaye dubbalā honti. tasmiṃ,  bhikkhave, samaye rañño phāsu hoti atiyātuṃ vā niyyātuṃ vā  paccantime vā janapade anusaññātuṃ. brāhmaṇagahapatikānampi tasmiṃ  samaye phāsu hoti atiyātuṃ vā niyyātuṃ vā bāhirāni vā  kammantāni paṭivekkhituṃ. evamevaṃ kho, bhikkhave, yasmiṃ samaye  pesalā bhikkhū balavanto honti, pāpabhikkhū tasmiṃ samaye dubbalā  honti. tasmiṃ, bhikkhave, samaye pāpabhikkhū ^a^T1.0088^ea^ tuṇhībhūtā tuṇhībhūtāva  saṅghamajjhe saṅkasāyanti, yena vā pana tena pakkamanti {papatanti (sī0 syā0  kaṃ0 pī0)}. tayidaṃ,  bhikkhave, hoti bahujanahitāya bahujanasukhāya, bahuno janassa atthāya  hitāya sukhāya devamanussāna''nti. </p>
              <p>[03] 41^b^.^eb^ ``dvinnāhaṃ ^a^V1.0085^ea^ ^a^M1.0070^ea^, bhikkhave, micchāpaṭipattiṃ na  vaṇṇemi, gihissa vā pabbajitassa vā. gihī vā, bhikkhave,  pabbajito vā micchāpaṭipanno micchāpaṭipattādhikaraṇahetu na ārādhako  hoti ñāyaṃ dhammaṃ kusalaṃ.</p>
              <p>[03] ``dvinnāhaṃ, bhikkhave, sammāpaṭipattiṃ vaṇṇemi, gihissa vā  pabbajitassa vā. gihī vā, bhikkhave, pabbajito vā sammāpaṭipanno  sammāpaṭipattādhikaraṇahetu ārādhako hoti ñāyaṃ dhammaṃ kusala''nti. </p>
              <p>[03] 42^b^.^eb^ ``ye te, bhikkhave, bhikkhū duggahitehi  suttantehi byañjanappatirūpakehi atthañca dhammañca paṭivāhanti te,  bhikkhave, bhikkhū bahujanāhitāya paṭipannā bahujanāsukhāya, bahuno  janassa anatthāya ahitāya dukkhāya devamanussānaṃ. bahuñca te,  bhikkhave, bhikkhū apuññaṃ pasavanti, te cimaṃ saddhammaṃ antaradhāpenti.</p>
              <p>[03] ``ye te, bhikkhave, bhikkhū suggahitehi suttantehi  byañjanappatirūpakehi atthañca dhammañca anulomenti te, bhikkhave,  bhikkhū bahujanahitāya paṭipannā bahujanasukhāya, bahuno janassa  atthāya hitāya sukhāya devamanussānaṃ. bahuñca te, bhikkhave, bhikkhū  puññaṃ pasavanti, te cimaṃ saddhammaṃ ṭhapentī''ti. </p>
              <p>[06] samacittavaggo catuttho. </p>
            </h4>
          </h3>
          <h3>
            <h3n> 5. parisavaggo </h3n>
            <h4>
              <h4n> </h4n>
              <p>[03] 43^b^.^eb^ ``dvemā ^a^V1.0086^ea^ ^a^P1.0070^ea^, bhikkhave, parisā.  katamā dve? uttānā ca parisā ^a^T1.0089^ea^ gambhīrā ca parisā. katamā ca,  bhikkhave, uttānā parisā? idha, bhikkhave, yassaṃ parisāyaṃ bhikkhū  uddhatā honti unnaḷā capalā mukharā vikiṇṇavācā muṭṭhassatī  asampajānā asamāhitā vibbhantacittā pākatindriyā. ayaṃ vuccati,  bhikkhave, uttānā parisā.</p>
              <p>[03] ``katamā ca, bhikkhave, gambhīrā parisā? idha, bhikkhave,  yassaṃ parisāyaṃ bhikkhū anuddhatā honti anunnaḷā acapalā amukharā  avikiṇṇavācā upaṭṭhitassatī sampajānā samāhitā ekaggacittā  saṃvutindriyā. ayaṃ vuccati ^a^M1.0071^ea^, bhikkhave, gambhīrā parisā. imā  kho, bhikkhave, dve parisā. etadaggaṃ, bhikkhave, imāsaṃ dvinnaṃ  parisānaṃ yadidaṃ gambhīrā parisā''ti. </p>
              <p>[03] 44^b^.^eb^ ``dvemā, bhikkhave, parisā. katamā dve?  vaggā ca parisā samaggā ca parisā. katamā ca, bhikkhave, vaggā  parisā? idha, bhikkhave, yassaṃ parisāyaṃ bhikkhū bhaṇḍanajātā  kalahajātā vivādāpannā aññamaññaṃ mukhasattīhi vitudantā viharanti.  ayaṃ vuccati, bhikkhave, vaggā parisā.</p>
              <p>[03] ``katamā ca, bhikkhave, samaggā parisā? idha, bhikkhave,  yassaṃ parisāyaṃ bhikkhū samaggā sammodamānā avivadamānā  khīrodakībhūtā aññamaññaṃ piyacakkhūhi sampassantā viharanti. ayaṃ  vuccati, bhikkhave, samaggā parisā. imā kho, bhikkhave, dve parisā.  etadaggaṃ, bhikkhave, imāsaṃ dvinnaṃ parisānaṃ yadidaṃ samaggā  parisā''ti. </p>
              <p>[03] 45^b^.^eb^ ``dvemā, bhikkhave, parisā. katamā dve?  anaggavatī ca parisā aggavatī ca parisā. katamā ^a^P1.0071^ea^  ca, bhikkhave, anaggavatī parisā? idha ^a^T1.0090^ea^, bhikkhave, yassaṃ  parisāyaṃ therā bhikkhū bāhulikā {bāhullikā (syā0 kaṃ0 ka0) ṭīkā  oloketabbā} honti sāthalikā, okkamane  pubbaṅgamā, paviveke nikkhittadhurā, na vīriyaṃ ^a^V1.0087^ea^ ārabhanti appattassa  pattiyā anadhigatassa adhigamāya asacchikatassa sacchikiriyāya.  tesaṃ pacchimā janatā diṭṭhānugatiṃ āpajjati. sāpi hoti bāhulikā  sāthalikā, okkamane pubbaṅgamā, paviveke nikkhittadhurā, na vīriyaṃ  ārabhati appattassa pattiyā anadhigatassa adhigamāya asacchikatassa  sacchikiriyāya. ayaṃ vuccati, bhikkhave, anaggavatī parisā.</p>
              <p>[03] ``katamā ca, bhikkhave, aggavatī parisā? idha, bhikkhave,  yassaṃ parisāyaṃ therā bhikkhū na bāhulikā honti na sāthalikā,  okkamane nikkhittadhurā, paviveke pubbaṅgamā, vīriyaṃ ārabhanti  appattassa pattiyā anadhigatassa adhigamāya asacchikatassa  sacchikiriyāya. tesaṃ pacchimā janatā diṭṭhānugatiṃ āpajjati.  sāpi hoti na bāhulikā na sāthalikā, okkamane nikkhittadhurā,  paviveke pubbaṅgamā, vīriyaṃ ārabhati appattassa pattiyā anadhigatassa  adhigamāya asacchikatassa sacchikiriyāya. ayaṃ vuccati,  bhikkhave, aggavatī parisā. imā kho, bhikkhave, dve ^a^M1.0072^ea^ parisā.  etadaggaṃ, bhikkhave, imāsaṃ dvinnaṃ parisānaṃ yadidaṃ aggavatī  parisā''ti. </p>
              <p>[03] 46^b^.^eb^ ``dvemā, bhikkhave, parisā. katamā dve?  anariyā ca parisā ariyā ca parisā. katamā ca, bhikkhave,  anariyā parisā? idha, bhikkhave, yassaṃ parisāyaṃ bhikkhū `idaṃ  dukkha'nti yathābhūtaṃ nappajānanti, `ayaṃ dukkhasamudayo'ti yathābhūtaṃ  nappajānanti, `ayaṃ dukkhanirodho'ti yathābhūtaṃ nappajānanti ^a^T1.0091^ea^, `ayaṃ  dukkhanirodhagāminī paṭipadā'ti yathābhūtaṃ nappajānanti. ayaṃ  vuccati, bhikkhave, anariyā parisā.</p>
              <p>[03] ``katamā ca, bhikkhave, ariyā parisā? idha, bhikkhave,  yassaṃ parisāyaṃ bhikkhū `idaṃ dukkha'nti yathābhūtaṃ pajānanti, `ayaṃ  dukkhasamudayo'ti yathābhūtaṃ pajānanti, `ayaṃ dukkhanirodho'ti  yathābhūtaṃ pajānanti ^a^P1.0072^ea^, `ayaṃ dukkhanirodhagāminī  paṭipadā'ti yathābhūtaṃ pajānanti. ayaṃ vuccati, bhikkhave, ariyā  parisā. imā kho, bhikkhave, dve parisā. etadaggaṃ, bhikkhave,  imāsaṃ dvinnaṃ parisānaṃ yadidaṃ ariyā parisā''ti. </p>
              <p>[03] 47^b^.^eb^ ``dvemā, bhikkhave, parisā. katamā dve?  parisākasaṭo ca parisāmaṇḍo ca. katamo ^a^V1.0088^ea^ ca, bhikkhave,  parisākasaṭo? idha, bhikkhave, yassaṃ parisāyaṃ bhikkhū chandāgatiṃ  gacchanti, dosāgatiṃ gacchanti, mohāgatiṃ gacchanti, bhayāgatiṃ  gacchanti. ayaṃ vuccati, bhikkhave, parisākasaṭo.</p>
              <p>[03] ``katamo ca, bhikkhave, parisāmaṇḍo? idha, bhikkhave, yassaṃ  parisāyaṃ bhikkhū na chandāgatiṃ gacchanti, na dosāgatiṃ gacchanti, na  mohāgatiṃ gacchanti, na bhayāgatiṃ gacchanti. ayaṃ vuccati, bhikkhave,  parisāmaṇḍo. imā kho, bhikkhave, dve parisā. etadaggaṃ,  bhikkhave, imāsaṃ dvinnaṃ parisānaṃ yadidaṃ parisāmaṇḍo''ti. </p>
              <p>[03] 48^b^.^eb^ ``dvemā, bhikkhave, parisā. katamā dve?  okkācitavinītā parisā nopaṭipucchāvinītā, paṭipucchāvinītā  parisā nookkācitavinītā. katamā ca, bhikkhave,  okkācitavinītā parisā nopaṭipucchāvinītā? idha, bhikkhave,  yassaṃ parisāyaṃ bhikkhū ye te suttantā tathāgatabhāsitā gambhīrā  ^a^M1.0073^ea^ gambhīratthā ^a^T1.0092^ea^ lokuttarā suññatāpaṭisaṃyuttā tesu bhaññamānesu na  sussūsanti na sotaṃ odahanti na aññā cittaṃ upaṭṭhapenti na ca te  dhamme uggahetabbaṃ pariyāpuṇitabbaṃ maññanti. ye pana te suttantā  kavitā {kavikatā (sabbattha) ṭīkā oloketabbā} kāveyyā cittakkharā   cittabyañjanā bāhirakā sāvakabhāsitā  tesu bhaññamānesu sussūsanti sotaṃ odahanti aññā cittaṃ upaṭṭhapenti,  te dhamme uggahetabbaṃ pariyāpuṇitabbaṃ maññanti, te ca taṃ dhammaṃ  pariyāpuṇitvā na ceva aññamaññaṃ paṭipucchanti na ca paṭivicaranti  ^a^P1.0073^ea^ -- `idaṃ kathaṃ, imassa ko attho'ti? te  avivaṭañceva na vivaranti, anuttānīkatañca na uttānīkaronti,  anekavihitesu ca kaṅkhāṭhāniyesu dhammesu kaṅkhaṃ na paṭivinodenti.  ayaṃ vuccati, bhikkhave, okkācitavinītā parisā no  paṭipucchāvinītā.</p>
              <p>[03] ``katamā ca, bhikkhave, paṭipucchāvinītā parisā  nookkācitavinītā? idha, bhikkhave, yassaṃ parisāyaṃ bhikkhū ye te  suttantā kavitā kāveyyā cittakkharā cittabyañjanā bāhirakā  sāvakabhāsitā tesu bhaññamānesu na sussūsanti na sotaṃ odahanti na  aññā cittaṃ upaṭṭhapenti, na ca te dhamme uggahetabbaṃ pariyāpuṇitabbaṃ  maññanti. ye pana te suttantā tathāgatabhāsitā gambhīrā gambhīratthā  lokuttarā suññatāpaṭisaṃyuttā tesu bhaññamānesu sussūsanti sotaṃ  odahanti aññā cittaṃ upaṭṭhapenti, te ca dhamme uggahetabbaṃ  pariyāpuṇitabbaṃ ^a^V1.0089^ea^ maññanti. te taṃ dhammaṃ pariyāpuṇitvā aññamaññaṃ  paṭipucchanti paṭivicaranti -- `idaṃ kathaṃ, imassa ko attho'ti?  te avivaṭañceva ^a^T1.0093^ea^ vivaranti, anuttānīkatañca uttānīkaronti,  anekavihitesu ca kaṅkhāṭhāniyesu dhammesu kaṅkhaṃ paṭivinodenti.  ayaṃ vuccati, bhikkhave, paṭipucchāvinītā parisā nookkācitavinītā.  imā kho, bhikkhave, dve parisā. etadaggaṃ, bhikkhave, imāsaṃ  dvinnaṃ parisānaṃ yadidaṃ paṭipucchāvinītā parisā  nookkācitavinītā''ti. </p>
              <p>[03] 49^b^.^eb^ ``dvemā, bhikkhave, parisā. katamā dve?  āmisagaru parisā no saddhammagaru, saddhammagaru parisā no āmisagaru.  katamā ca, bhikkhave, āmisagaru parisā no saddhammagaru? idha,  bhikkhave, yassaṃ parisāyaṃ bhikkhū gihīnaṃ odātavasanānaṃ sammukhā  aññamaññassa vaṇṇaṃ bhāsanti -- `asuko bhikkhu ubhatobhāgavimutto,  asuko paññāvimutto ^a^P1.0074^ea^, asuko kāyasakkhī ^a^M1.0074^ea^, asuko  diṭṭhippatto, asuko saddhāvimutto, asuko dhammānusārī, asuko  saddhānusārī, asuko sīlavā kalyāṇadhammo, asuko dussīlo  pāpadhammo'ti. te tena lābhaṃ labhanti. te taṃ lābhaṃ labhitvā  gathitā {gadhitā (ka0)} mucchitā ajjhopannā {ajjhosānā (ka0),  anajjhopannā (sī0 syā0 ka0) tikanipāte kusināravagge  paṭhamasuttaṭīkā oloketabbā} anādīnavadassāvino anissaraṇapaññā  paribhuñjanti. ayaṃ vuccati, bhikkhave, āmisagaru parisā no  saddhammagaru.</p>
              <p>[03] ``katamā ca, bhikkhave, saddhammagaru parisā noāmisagaru?  idha, bhikkhave, yassaṃ parisāyaṃ bhikkhū gihīnaṃ odātavasanānaṃ  sammukhā aññamaññassa vaṇṇaṃ na bhāsanti -- `asuko bhikkhu  ubhatobhāgavimutto, asuko paññāvimutto, asuko kāyasakkhī, asuko  diṭṭhippatto, asuko saddhāvimutto, asuko dhammānussārī, asuko  saddhānusārī, asuko sīlavā kalyāṇadhammo, asuko dussīlo  pāpadhammo'ti. te ^a^T1.0094^ea^ tena lābhaṃ labhanti. te taṃ lābhaṃ labhitvā  agathitā amucchitā anajjhosannā ādīnavadassāvino nissaraṇapaññā  paribhuñjanti. ayaṃ vuccati, bhikkhave, saddhammagaru parisā  noāmisagaru. imā kho, bhikkhave, dve parisā. etadaggaṃ,  bhikkhave, imāsaṃ dvinnaṃ parisānaṃ yadidaṃ saddhammagaru parisā  noāmisagarū''ti. </p>
              <p>[03] 50^b^.^eb^ ``dvemā, bhikkhave, parisā. katamā dve?  visamā ca parisā samā ca parisā. katamā ^a^V1.0090^ea^ ca, bhikkhave, visamā  parisā? idha, bhikkhave, yassaṃ parisāyaṃ adhammakammāni pavattanti  dhammakammāni nappavattanti ^a^P1.0075^ea^, avinayakammāni  pavattanti vinayakammāni nappavattanti, adhammakammāni dippanti  dhammakammāni na dippanti, avinayakammāni dippanti vinayakammāni  na dippanti. ayaṃ vuccati, bhikkhave, visamā parisā. ( ) {(visamattā  bhikkhave parisāya adhammakammāni pavattanti... vinayakammāni  na dippanti.) (sī0 pī0)}</p>
              <p>[03] ``katamā ca, bhikkhave, samā parisā? idha, bhikkhave,  yassaṃ parisāyaṃ dhammakammāni pavattanti adhammakammāni nappavattanti,  vinayakammāni pavattanti ^a^T1.0095^ea^ avinayakammāni nappavattanti, dhammakammāni  dippanti adhammakammāni na dippanti, vinayakammāni dippanti  avinayakammāni na dippanti. ayaṃ vuccati, bhikkhave, samā  ^a^M1.0075^ea^ parisā. ( ) {(samattā bhikkhave parisāya dhammakammāni  pavattanti... avinayakammāni na dippanti.) (sī0 pī0)} imā   kho, bhikkhave, dve parisā. etadaggaṃ, bhikkhave, imāsaṃ  dvinnaṃ parisānaṃ yadidaṃ samā parisā''ti. </p>
              <p>[03] 51^b^.^eb^ ``dvemā, bhikkhave, parisā. katamā dve?  adhammikā ca parisā dhammikā ca parisā...pe0... imā kho,  bhikkhave, dve parisā. etadaggaṃ, bhikkhave, imāsaṃ dvinnaṃ parisānaṃ  yadidaṃ dhammikā parisā''ti. </p>
              <p>[03] 52^b^.^eb^ ``dvemā, bhikkhave, parisā. katamā dve?  adhammavādinī ca parisā dhammavādinī ca parisā. katamā ca,  bhikkhave, adhammavādinī parisā? idha, bhikkhave, yassaṃ parisāyaṃ  bhikkhū adhikaraṇaṃ ādiyanti dhammikaṃ vā adhammikaṃ vā. te taṃ  adhikaraṇaṃ ādiyitvā na ceva aññamaññaṃ saññāpenti na ca saññattiṃ  upagacchanti, na ca nijjhāpenti na ca nijjhattiṃ upagacchanti. te  asaññattibalā anijjhattibalā appaṭinissaggamantino ^a^P1.0076^ea^  tameva adhikaraṇaṃ thāmasā parāmāsā {parāmassa (sī0 pī0)} abhinivissa voharanti  -- `idameva saccaṃ moghamañña'nti. ayaṃ vuccati, bhikkhave,  adhammavādinī parisā.</p>
              <p>[03] ``katamā ca, bhikkhave, dhammavādinī parisā? idha,  bhikkhave, yassaṃ parisāyaṃ bhikkhū adhikaraṇaṃ ādiyanti dhammikaṃ vā  adhammikaṃ vā. te taṃ adhikaraṇaṃ ādiyitvā aññamaññaṃ saññāpenti  ceva saññattiñca ^a^T1.0096^ea^ upagacchanti, nijjhāpenti ceva nijjhattiñca  upagacchanti. te saññattibalā nijjhattibalā paṭinissaggamantino,  na tameva adhikaraṇaṃ thāmasā parāmāsā abhinivissa voharanti --  `idameva saccaṃ moghamañña'nti. ayaṃ vuccati, bhikkhave, dhammavādinī  ^a^V1.0091^ea^ parisā. imā kho, bhikkhave, dve parisā. etadaggaṃ, bhikkhave,  imāsaṃ dvinnaṃ parisānaṃ yadidaṃ dhammavādinī parisā''ti. </p>
              <p>[06] parisavaggo pañcamo. </p>
              <p>[01] tassuddānaṃ -- </p>
              <p>[21] uttānā vaggā aggavatī, ariyā kasaṭo ca pañcamo. </p>
              <p>[22] okkācitāamisañceva, visamā adhammādhammiyena cāti.. </p>
              <p>[06] paṭhamo paṇṇāsako samatto. </p>
            </h4>
          </h3>
        </h2>
        <h2>
          <h2n> 2. dutiyapaṇṇāsakaṃ </h2n>
          <h3>
            <h3n> (6) 1. puggalavaggo </h3n>
            <h4>
              <h4n> </h4n>
              <p>[03] 53^b^.^eb^ ``dveme ^a^V1.0092^ea^ ^a^M1.0076^ea^, bhikkhave, puggalā loke uppajjamānā  uppajjanti bahujanahitāya bahujanasukhāya, bahuno janassa atthāya  hitāya sukhāya devamanussānaṃ. katame dve? tathāgato ca arahaṃ  sammāsambuddho, rājā ca cakkavattī. ime kho, bhikkhave, dve puggalā  loke uppajjamānā uppajjanti bahujanahitāya bahujanasukhāya, bahuno  janassa atthāya hitāya sukhāya devamanussāna''nti. </p>
              <p>[03] 54^b^.^eb^ ``dveme, bhikkhave, puggalā loke uppajjamānā  uppajjanti acchariyamanussā. katame ^a^P1.0077^ea^ dve?  tathāgato ca arahaṃ sammāsambuddho, rājā ca cakkavattī. ime kho,  bhikkhave, dve puggalā loke uppajjamānā ^a^T1.0097^ea^ uppajjanti  acchariyamanussā''ti. </p>
              <p>[03] 55^b^.^eb^ ``dvinnaṃ, bhikkhave, puggalānaṃ kālakiriyā  bahuno janassa anutappā hoti. katamesaṃ dvinnaṃ? tathāgatassa ca  arahato sammāsambuddhassa, rañño ca cakkavattissa. imesaṃ kho,  bhikkhave, dvinnaṃ puggalānaṃ kālakiriyā bahuno janassa anutappā  hotī''ti. </p>
              <p>[03] 56^b^.^eb^ ``dveme, bhikkhave, thūpārahā. katame dve?  tathāgato ca arahaṃ sammāsambuddho, rājā ca cakkavattī. ime kho,  bhikkhave, dve thūpārahā''ti. </p>
              <p>[03] 57^b^.^eb^ ``dveme, bhikkhave, buddhā. katame dve?  tathāgato ca arahaṃ sammāsambuddho, paccekabuddho ca. ime kho,  bhikkhave, dve buddhā''ti. </p>
              <p>[03] 58^b^.^eb^ ``dveme ^a^V1.0093^ea^, bhikkhave, asaniyā phalantiyā na  santasanti. katame dve? bhikkhu ca khīṇāsavo, hatthājānīyo ca.  ime kho, bhikkhave, dve asaniyā phalantiyā na santasantī''ti. </p>
              <p>[03] 59^b^.^eb^ ``dveme, bhikkhave, asaniyā phalantiyā na  santasanti. katame dve? bhikkhu ca khīṇāsavo, assājānīyo ca.  ime kho, bhikkhave, dve asaniyā phalantiyā na santasantī''ti. </p>
              <p>[03] 60^b^.^eb^ ``dveme ^a^M1.0077^ea^, bhikkhave, asaniyā phalantiyā na  santasanti. katame dve? bhikkhu ca khīṇāsavo, sīho ca  migarājā. ime kho, bhikkhave, dve ^a^T1.0098^ea^ asaniyā phalantiyā na  santasantī''ti. </p>
              <p>[03] 61^b^.^eb^ ``dveme, bhikkhave, atthavase sampassamānā  kiṃpurisā mānusiṃ vācaṃ na bhāsanti. katame dve? mā ca musā  bhaṇimhā, mā ca paraṃ abhūtena abbhācikkhimhāti. ime kho,  bhikkhave, dve atthavase sampassamānā kiṃpurisā mānusiṃ vācaṃ na  bhāsantī''ti. </p>
              <p>[03] 62^b^.^eb^ ``dvinnaṃ ^a^P1.0078^ea^ dhammānaṃ, bhikkhave,  atitto appaṭivāno mātugāmo kālaṃ karoti. katamesaṃ dvinnaṃ?  methunasamāpattiyā ca vijāyanassa ca. imesaṃ kho, bhikkhave, dvinnaṃ  dhammānaṃ atitto appaṭivāno mātugāmo kālaṃ karotī''ti. </p>
              <p>[03] 63^b^.^eb^ ``asantasannivāsañca vo, bhikkhave,  desessāmi santasannivāsañca. taṃ suṇātha, sādhukaṃ manasi karotha;  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca --</p>
              <p>[03] ``kathañca, bhikkhave, asantasannivāso hoti, kathañca asanto  sannivasanti? idha, bhikkhave, therassa bhikkhuno evaṃ hoti --  `theropi maṃ na vadeyya, majjhimopi maṃ na vadeyya, navopi maṃ na  vadeyya; therampāhaṃ na vadeyyaṃ, majjhimampāhaṃ na vadeyyaṃ, navampāhaṃ na  vadeyyaṃ. thero cepi maṃ vadeyya ahitānukampī maṃ vadeyya no  hitānukampī, noti naṃ vadeyyaṃ viheṭheyyaṃ {viheseyyaṃ (sī0 syā0 kaṃ0 pī0)} passampissa   nappaṭikareyyaṃ.  majjhimo cepi maṃ vadeyya...pe0... navo cepi maṃ vadeyya  ahitānukampī ^a^V1.0094^ea^ maṃ vadeyya no hitānukampī, noti naṃ vadeyyaṃ viheṭheyyaṃ  passampissa nappaṭikareyyaṃ' ^a^T1.0099^ea^. majjhimassapi bhikkhuno evaṃ  hoti...pe0... navassapi bhikkhuno evaṃ hoti -- `theropi maṃ na  vadeyya, majjhimopi maṃ na vadeyya, navopi maṃ na vadeyya; therampāhaṃ  na vadeyyaṃ, majjhimampāhaṃ na vadeyyaṃ, navampāhaṃ na vadeyyaṃ. thero  cepi maṃ vadeyya ahitānukampī maṃ vadeyya no hitānukampī noti naṃ  vadeyyaṃ viheṭheyyaṃ passampissa ^a^P1.0079^ea^ nappaṭikareyyaṃ.  majjhimo cepi maṃ vadeyya...pe0... navo cepi maṃ ^a^M1.0078^ea^ vadeyya  ahitānukampī maṃ vadeyya no hitānukampī, noti naṃ vadeyyaṃ viheṭheyyaṃ  passampissa nappaṭikareyyaṃ'. evaṃ kho, bhikkhave, asantasannivāso  hoti, evañca asanto sannivasanti.</p>
              <p>[03] ``kathañca, bhikkhave, santasannivāso hoti, kathañca santo  sannivasanti? idha, bhikkhave, therassa bhikkhuno evaṃ hoti --  `theropi maṃ vadeyya, majjhimopi maṃ vadeyya, navopi maṃ vadeyya;  therampāhaṃ vadeyyaṃ, majjhimampāhaṃ vadeyyaṃ, navampāhaṃ vadeyyaṃ. thero cepi  maṃ vadeyya hitānukampī maṃ vadeyya no ahitānukampī, sādhūti naṃ  vadeyyaṃ na viheṭheyyaṃ passampissa paṭikareyyaṃ. majjhimo cepi maṃ  vadeyya...pe0... navo cepi maṃ vadeyya hitānukampī maṃ vadeyya no  ahitānukampī, sādhūti naṃ vadeyyaṃ na naṃ viheṭheyyaṃ passampissa  paṭikareyyaṃ'. majjhimassapi bhikkhuno evaṃ hoti...pe0... navassapi  bhikkhuno evaṃ hoti -- `theropi maṃ vadeyya, majjhimopi maṃ vadeyya,  navopi maṃ vadeyya; therampāhaṃ vadeyyaṃ, majjhimampāhaṃ vadeyyaṃ, navampāhaṃ  vadeyyaṃ. thero cepi maṃ vadeyya ^a^T1.0100^ea^ hitānukampī maṃ vadeyya no  ahitānukampī, sādhūti naṃ vadeyyaṃ na naṃ viheṭheyyaṃ passampissa  paṭikareyyaṃ. majjhimo cepi maṃ vadeyya...pe0... navo cepi maṃ  vadeyya hitānukampī maṃ vadeyya no ahitānukampī, sādhūti naṃ vadeyyaṃ  na naṃ viheṭheyyaṃ passampissa paṭikareyyaṃ'. evaṃ kho, bhikkhave,  santasannivāso hoti, evañca santo sannivasantī''ti. </p>
              <p>[03] 64^b^.^eb^ ``yasmiṃ, bhikkhave, adhikaraṇe ubhato  vacīsaṃsāro diṭṭhipaḷāso cetaso āghāto appaccayo anabhiraddhi  ajjhattaṃ ^a^P1.0080^ea^ avūpasantaṃ hoti, tasmetaṃ, bhikkhave,  adhikaraṇe pāṭikaṅkhaṃ -- `dīghattāya kharattāya vāḷattāya  saṃvattissati, bhikkhū ca na phāsuṃ {phāsu (ka0)} viharissanti'. yasmiñca kho,  bhikkhave, adhikaraṇe ubhato vacīsaṃsāro diṭṭhipaḷāso cetaso āghāto  appaccayo anabhiraddhi ajjhattaṃ suvūpasantaṃ hoti, tasmetaṃ, bhikkhave,  adhikaraṇe ^a^V1.0095^ea^ pāṭikaṅkhaṃ -- `na dīghattāya kharattāya vāḷattāya  saṃvattissati, bhikkhū ca phāsuṃ viharissantī'''ti. </p>
              <p>[06] puggalavaggo paṭhamo. </p>
            </h4>
          </h3>
          <h3>
            <h3n> (7) 2. sukhavaggo </h3n>
            <h4>
              <h4n> </h4n>
              <p>[03] 65^b^.^eb^ ``dvemāni ^a^V1.0096^ea^ ^a^M1.0079^ea^, bhikkhave, sukhāni. katamāni dve?  gihisukhañca pabbajitasukhañca. imāni kho, bhikkhave, dve  sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ  pabbajitasukha''nti. </p>
              <p>[03] 66^b^.^eb^ ``dvemāni, bhikkhave, sukhāni. katamāni dve?  kāmasukhañca nekkhammasukhañca. imāni kho, bhikkhave, dve  sukhāni. etadaggaṃ, bhikkhave, imesaṃ ^a^T1.0101^ea^ dvinnaṃ sukhānaṃ yadidaṃ  nekkhammasukha''nti. </p>
              <p>[03] 67^b^.^eb^ ``dvemāni, bhikkhave, sukhāni. katamāni dve?  upadhisukhañca nirupadhisukhañca. imāni kho, bhikkhave, dve  sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ  nirupadhisukha''nti. </p>
              <p>[03] 68^b^.^eb^ ``dvemāni, bhikkhave, sukhāni. katamāni dve?  sāsavasukhañca ^a^P1.0081^ea^ anāsavasukhañca. imāni kho,  bhikkhave, dve sukhāni. etadaggaṃ, bhikkhave, imesaṃ dvinnaṃ sukhānaṃ  yadidaṃ anāsavasukha''nti. </p>
              <p>[03] 69^b^.^eb^ ``dvemāni, bhikkhave, sukhāni. katamāni dve?  sāmisañca sukhaṃ nirāmisañca sukhaṃ. imāni kho, bhikkhave, dve  sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ  nirāmisaṃ sukha''nti. </p>
              <p>[03] 70^b^.^eb^ ``dvemāni, bhikkhave, sukhāni. katamāni dve?  ariyasukhañca anariyasukhañca. imāni kho, bhikkhave, dve sukhāni.  etadaggaṃ, bhikkhave, imesaṃ dvinnaṃ sukhānaṃ yadidaṃ ariyasukha''nti. </p>
              <p>[03] 71^b^.^eb^ ``dvemāni ^a^V1.0097^ea^, bhikkhave, sukhāni. katamāni dve?  kāyikañca sukhaṃ cetasikañca sukhaṃ. imāni kho, bhikkhave, dve  sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ cetasikaṃ  sukha''nti. </p>
              <p>[03] 72^b^.^eb^ ``dvemāni, bhikkhave, sukhāni. katamāni dve?  sappītikañca sukhaṃ nippītikañca sukhaṃ. imāni kho, bhikkhave,  dve sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ  nippītikaṃ sukha''nti. </p>
              <p>[03] 73^b^.^eb^ ``dvemāni, bhikkhave, sukhāni. katamāni dve?  sātasukhañca upekkhāsukhañca ^a^T1.0102^ea^. imāni kho, bhikkhave, dve  sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ  upekkhāsukha''nti. </p>
              <p>[03] 74^b^.^eb^ ``dvemāni ^a^M1.0080^ea^, bhikkhave, sukhāni. katamāni dve?  samādhisukhañca asamādhisukhañca. imāni kho, bhikkhave, dve  sukhāni. etadaggaṃ, bhikkhave, imesaṃ dvinnaṃ sukhānaṃ yadidaṃ  samādhisukha''nti. </p>
              <p>[03] 75^b^.^eb^ ``dvemāni, bhikkhave, sukhāni. katamāni dve?  sappītikārammaṇañca sukhaṃ nippītikārammaṇañca sukhaṃ. imāni  ^a^P1.0082^ea^ kho, bhikkhave, dve sukhāni. etadaggaṃ, bhikkhave,  imesaṃ dvinnaṃ sukhānaṃ yadidaṃ nippītikārammaṇaṃ sukha''nti. </p>
              <p>[03] 76^b^.^eb^ ``dvemāni, bhikkhave, sukhāni. katamāni dve?  sātārammaṇañca sukhaṃ upekkhārammaṇañca sukhaṃ. imāni kho,  bhikkhave, dve sukhāni. etadaggaṃ, bhikkhave, imesaṃ dvinnaṃ sukhānaṃ  yadidaṃ upekkhārammaṇaṃ sukha''nti. </p>
              <p>[03] 77^b^.^eb^ ``dvemāni, bhikkhave, sukhāni. katamāni dve?  rūpārammaṇañca sukhaṃ arūpārammaṇañca sukhaṃ. imāni kho,  bhikkhave, dve sukhāni. etadaggaṃ, bhikkhave, imesaṃ dvinnaṃ sukhānaṃ  yadidaṃ arūpārammaṇaṃ sukha''nti. </p>
              <p>[06] sukhavaggo dutiyo. </p>
            </h4>
          </h3>
          <h3>
            <h3n> (8) 3. sanimittavaggo </h3n>
            <h4>
              <h4n> </h4n>
              <p>[03] 78^b^.^eb^ ``sanimittā ^a^V1.0098^ea^, bhikkhave, uppajjanti pāpakā  akusalā dhammā, no animittā. tasseva nimittassa pahānā evaṃ te  pāpakā akusalā dhammā ^a^T1.0103^ea^ na hontī''ti. </p>
              <p>[03] 79^b^.^eb^ ``sanidānā, bhikkhave, uppajjanti pāpakā  akusalā dhammā, no anidānā. tasseva nidānassa pahānā evaṃ te  pāpakā akusalā dhammā na hontī''ti. </p>
              <p>[03] 80^b^.^eb^ ``sahetukā, bhikkhave, uppajjanti pāpakā  akusalā dhammā, no ahetukā. tasseva hetussa pahānā evaṃ te  pāpakā akusalā dhammā na hontī''ti. </p>
              <p>[03] 81^b^.^eb^ ``sasaṅkhārā, bhikkhave, uppajjanti pāpakā  akusalā dhammā, no asaṅkhārā. tesaṃyeva saṅkhārānaṃ pahānā evaṃ  te pāpakā akusalā dhammā na hontī''ti. </p>
              <p>[03] 82^b^.^eb^ ``sappaccayā ^a^M1.0081^ea^, bhikkhave, uppajjanti pāpakā  akusalā dhammā, no appaccayā. tasseva paccayassa pahānā evaṃ te  pāpakā akusalā dhammā na hontī''ti. </p>
              <p>[03] 83^b^.^eb^ ``sarūpā ^a^P1.0083^ea^, bhikkhave,  uppajjanti pāpakā akusalā dhammā, no arūpā. tasseva rūpassa  pahānā evaṃ te pāpakā akusalā dhammā na hontī''ti. </p>
              <p>[03] 84^b^.^eb^ ``savedanā, bhikkhave, uppajjanti pāpakā  akusalā dhammā, no avedanā. tassāyeva vedanāya pahānā evaṃ te  pāpakā akusalā dhammā na hontī''ti. </p>
              <p>[03] 85^b^.^eb^ ``sasaññā, bhikkhave, uppajjanti pāpakā  akusalā dhammā, no ^a^T1.0104^ea^ asaññā. tassāyeva saññāya pahānā evaṃ te  pāpakā akusalā dhammā na hontī''ti. </p>
              <p>[03] 86^b^.^eb^ ``saviññāṇā ^a^V1.0099^ea^, bhikkhave, uppajjanti pāpakā  akusalā dhammā, no aviññāṇā. tasseva viññāṇassa pahānā evaṃ  te pāpakā akusalā dhammā na hontī''ti. </p>
              <p>[03] 87^b^.^eb^ ``saṅkhatārammaṇā, bhikkhave, uppajjanti  pāpakā akusalā dhammā, no asaṅkhatārammaṇā. tasseva saṅkhatassa  pahānā evaṃ te pāpakā akusalā dhammā na hontī''ti. </p>
              <p>[06] sanimittavaggo tatiyo. </p>
            </h4>
          </h3>
          <h3>
            <h3n> (9) 4. dhammavaggo </h3n>
            <h4>
              <h4n> </h4n>
              <p>[03] 88^b^.^eb^ ``dveme ^a^V1.0100^ea^, bhikkhave, dhammā. katame dve?  cetovimutti ca paññāvimutti ca. ime kho, bhikkhave, dve dhammā''ti. </p>
              <p>[03] 89^b^.^eb^ ``dveme, bhikkhave, dhammā. katame dve?  paggāho ca avikkhepo ca. ime kho, bhikkhave, dve dhammā''ti. </p>
              <p>[03] 90^b^.^eb^ ``dveme ^a^M1.0082^ea^, bhikkhave, dhammā. katame dve?  nāmañca rūpañca. ime kho, bhikkhave, dve dhammā''ti. </p>
              <p>[03] 91^b^.^eb^ ``dveme, bhikkhave, dhammā. katame dve?  vijjā ca vimutti ca. ime kho, bhikkhave, dve dhammā''ti. </p>
              <p>[03] 92^b^.^eb^ ``dveme, bhikkhave, dhammā. katame dve?  bhavadiṭṭhi ca vibhavadiṭṭhi ca. ime kho, bhikkhave, dve dhammā''ti. </p>
              <p>[03] 93^b^.^eb^ ``dveme, bhikkhave, dhammā. katame dve?  ahirikañca anottappañca ^a^T1.0105^ea^. ime kho, bhikkhave, dve dhammā''ti. </p>
              <p>[03] 94^b^.^eb^ ``dveme, bhikkhave, dhammā. katame dve? hirī  ca ottappañca. ime kho, bhikkhave, dve dhammā''ti. </p>
              <p>[03] 95^b^.^eb^ ``dveme, bhikkhave, dhammā. katame dve? dovacassatā  ca pāpamittatā ca. ime kho, bhikkhave, dve dhammā''ti. </p>
              <p>[03] 96^b^.^eb^ ``dveme, bhikkhave, dhammā. katame dve?  sovacassatā ca kalyāṇamittatā ca. ime kho, bhikkhave, dve  dhammā''ti. </p>
              <p>[03] 97^b^.^eb^ ``dveme ^a^V1.0101^ea^, bhikkhave, dhammā. katame dve?  dhātukusalatā ca manasikārakusalatā ca. ime kho, bhikkhave, dve  dhammā''ti. </p>
              <p>[03] 98^b^.^eb^ ``dveme ^a^P1.0084^ea^, bhikkhave, dhammā.  katame dve? āpattikusalatā ca āpattivuṭṭhānakusalatā ca. ime kho,  bhikkhave, dve dhammā''ti. </p>
              <p>[06] dhammavaggo catuttho. </p>
            </h4>
          </h3>
          <h3>
            <h3n> (10) 5. bālavaggo </h3n>
            <h4>
              <h4n> </h4n>
              <p>[03] 99^b^.^eb^ ``dveme ^a^V1.0102^ea^, bhikkhave, bālā. katame dve? yo  ca anāgataṃ bhāraṃ vahati, yo ca āgataṃ bhāraṃ na vahati. ime kho,  bhikkhave, dve bālā''ti. </p>
              <p>[03] 100^b^.^eb^ ``dveme ^a^M1.0083^ea^, bhikkhave, paṇḍitā. katame dve? yo  ca anāgataṃ bhāraṃ na vahati, yo ca āgataṃ bhāraṃ vahati. ime kho,  bhikkhave, dve paṇḍitā''ti. </p>
              <p>[03] 101^b^.^eb^ ``dveme, bhikkhave, bālā. katame dve? yo  ca akappiye kappiyasaññī, yo ca kappiye akappiyasaññī. ime  kho, bhikkhave ^a^T1.0106^ea^, dve bālā''ti. </p>
              <p>[03] 102^b^.^eb^ ``dveme, bhikkhave, paṇḍitā. katame dve? yo  ca akappiye akappiyasaññī, yo ca kappiye kappiyasaññī. ime  kho, bhikkhave, dve paṇḍitā''ti. </p>
              <p>[03] 103^b^.^eb^ ``dveme, bhikkhave, bālā. katame dve? yo  ca anāpattiyā āpattisaññī, yo ca āpattiyā anāpattisaññī.  ime kho, bhikkhave, dve bālā''ti. </p>
              <p>[03] 104^b^.^eb^ ``dveme, bhikkhave, paṇḍitā. katame dve? yo  ca anāpattiyā anāpattisaññī, yo ca āpattiyā āpattisaññī.  ime kho, bhikkhave, dve paṇḍitā''ti. </p>
              <p>[03] 105^b^.^eb^ ``dveme ^a^P1.0085^ea^, bhikkhave, bālā.  katame dve? yo ca adhamme dhammasaññī, yo ca dhamme adhammasaññī.  ime kho, bhikkhave, dve bālā''ti. </p>
              <p>[03] 106^b^.^eb^ ``dveme, bhikkhave, paṇḍitā. katame dve? yo  ca dhamme dhammasaññī, yo ca adhamme adhammasaññī. ime kho,  bhikkhave, dve paṇḍitā''ti. </p>
              <p>[03] 107^b^.^eb^ ``dveme ^a^V1.0103^ea^, bhikkhave, bālā. katame dve? yo  ca avinaye vinayasaññī, yo ca vinaye avinayasaññī. ime kho,  bhikkhave, dve bālā''ti. </p>
              <p>[03] 108^b^.^eb^ ``dveme, bhikkhave, paṇḍitā. katame dve? yo  ca avinaye ^a^T1.0107^ea^ avinayasaññī, yo ca vinaye vinayasaññī. ime kho,  bhikkhave, dve paṇḍitā''ti. </p>
              <p>[03] 109^b^.^eb^ ``dvinnaṃ ^a^M1.0084^ea^, bhikkhave, āsavā vaḍḍhanti.  katamesaṃ dvinnaṃ? yo ca na kukkuccāyitabbaṃ kukkuccāyati, yo ca  kukkuccāyitabbaṃ na kukkuccāyati. imesaṃ kho, bhikkhave, dvinnaṃ āsavā  vaḍḍhantī''ti. </p>
              <p>[03] 110^b^.^eb^ ``dvinnaṃ, bhikkhave, āsavā na vaḍḍhanti.  katamesaṃ dvinnaṃ? yo ca na kukkuccāyitabbaṃ na kukkuccāyati, yo ca  kukkuccāyitabbaṃ kukkuccāyati. imesaṃ kho, bhikkhave, dvinnaṃ āsavā na  vaḍḍhantī''ti. </p>
              <p>[03] 111^b^.^eb^ ``dvinnaṃ, bhikkhave, āsavā vaḍḍhanti.  katamesaṃ dvinnaṃ? yo ca akappiye kappiyasaññī, yo ca kappiye  akappiyasaññī. imesaṃ kho, bhikkhave, dvinnaṃ āsavā vaḍḍhantī''ti. </p>
              <p>[03] 112^b^.^eb^ ``dvinnaṃ, bhikkhave, āsavā na vaḍḍhanti.  katamesaṃ dvinnaṃ? yo ca akappiye akappiyasaññī, yo ca kappiye  kappiyasaññī. imesaṃ kho, bhikkhave, dvinnaṃ āsavā na vaḍḍhantī''ti. </p>
              <p>[03] 113^b^.^eb^ ``dvinnaṃ, bhikkhave, āsavā vaḍḍhanti.  katamesaṃ dvinnaṃ? yo ^a^P1.0086^ea^ ca āpattiyā anāpattisaññī,  yo ca anāpattiyā āpattisaññī. imesaṃ kho, bhikkhave, dvinnaṃ  āsavā vaḍḍhantī''ti. </p>
              <p>[03] 114^b^.^eb^ ``dvinnaṃ, bhikkhave, āsavā na vaḍḍhanti.  katamesaṃ dvinnaṃ? yo ca āpattiyā āpattisaññī ^a^V1.0104^ea^, yo ca anāpattiyā  anāpattisaññī ^a^T1.0108^ea^. imesaṃ kho, bhikkhave, dvinnaṃ āsavā na  vaḍḍhantī''ti. </p>
              <p>[03] 115^b^.^eb^ ``dvinnaṃ, bhikkhave, āsavā vaḍḍhanti.  katamesaṃ dvinnaṃ? yo ca adhamme dhammasaññī, yo ca dhamme  adhammasaññī. imesaṃ kho, bhikkhave, dvinnaṃ āsavā vaḍḍhantī''ti. </p>
              <p>[03] 116^b^.^eb^ ``dvinnaṃ, bhikkhave, āsavā na vaḍḍhanti.  katamesaṃ dvinnaṃ? yo ca dhamme dhammasaññī, yo ca adhamme  adhammasaññī. imesaṃ kho, bhikkhave, dvinnaṃ āsavā na vaḍḍhantī''ti. </p>
              <p>[03] 117^b^.^eb^ ``dvinnaṃ ^a^M1.0085^ea^, bhikkhave, āsavā vaḍḍhanti.  katamesaṃ dvinnaṃ? yo ca avinaye vinayasaññī, yo ca vinaye  avinayasaññī. imesaṃ kho, bhikkhave, dvinnaṃ āsavā vaḍḍhantī''ti. </p>
              <p>[03] 118^b^.^eb^ ``dvinnaṃ, bhikkhave, āsavā na vaḍḍhanti.  katamesaṃ dvinnaṃ? yo ca avinaye avinayasaññī, yo ca vinaye  vinayasaññī. imesaṃ kho, bhikkhave, dvinnaṃ āsavā na vaḍḍhantī''ti. </p>
              <p>[06] bālavaggo pañcamo. </p>
              <p>[06] dutiyo paṇṇāsako samatto. </p>
            </h4>
          </h3>
        </h2>
        <h2>
          <h2n> 3. tatiyapaṇṇāsakaṃ </h2n>
          <h3>
            <h3n> (11) 1. āsāduppajahavaggo </h3n>
            <h4>
              <h4n> </h4n>
              <p>[03] 119^b^.^eb^ ``dvemā ^a^V1.0105^ea^ ^a^M1.0086^ea^, bhikkhave, āsā duppajahā. katamā  dve? lābhāsā ca jīvitāsā ca. imā kho, bhikkhave, dve āsā  duppajahā''ti. </p>
              <p>[03] 120^b^.^eb^ ``dveme ^a^P1.0087^ea^, bhikkhave, puggalā  dullabhā lokasmiṃ. katame dve ^a^T1.0109^ea^? yo ca pubbakārī, yo ca kataññū  katavedī. ime kho, bhikkhave, dve puggalā dullabhā lokasmi''nti. </p>
              <p>[03] 121^b^.^eb^ ``dveme, bhikkhave, puggalā dullabhā lokasmiṃ.  katame dve? titto ca tappetā ca. ime kho, bhikkhave, dve puggalā  dullabhā lokasmi''nti. </p>
              <p>[03] 122^b^.^eb^ ``dveme, bhikkhave, puggalā duttappayā. katame  dve? yo ca laddhaṃ laddhaṃ nikkhipati, yo ca laddhaṃ laddhaṃ vissajjeti.  ime kho, bhikkhave, dve puggalā duttappayā''ti. </p>
              <p>[03] 123^b^.^eb^ ``dveme, bhikkhave, puggalā sutappayā. katame  dve? yo ca laddhaṃ laddhaṃ na nikkhipati, yo ca laddhaṃ laddhaṃ na  vissajjeti. ime kho, bhikkhave, dve puggalā sutappayā''ti. </p>
              <p>[03] 124^b^.^eb^ ``dveme, bhikkhave, paccayā rāgassa uppādāya.  katame dve? subhanimittañca ayoniso ca manasikāro. ime kho,  bhikkhave, dve paccayā rāgassa uppādāyā''ti. </p>
              <p>[03] 125^b^.^eb^ ``dveme ^a^V1.0106^ea^, bhikkhave, paccayā dosassa uppādāya.  katame dve? paṭighanimittañca ayoniso ca manasikāro. ime  kho, bhikkhave, dve paccayā dosassa uppādāyā''ti. </p>
              <p>[03] 126^b^.^eb^ ``dveme, bhikkhave, paccayā micchādiṭṭhiyā  uppādāya. katame dve? parato ca ghoso ayoniso ca manasikāro.  ime kho, bhikkhave, dve paccayā micchādiṭṭhiyā uppādāyā''ti. </p>
              <p>[03] 127^b^.^eb^ ``dveme ^a^M1.0087^ea^ ^a^T1.0110^ea^, bhikkhave, paccayā sammādiṭṭhiyā  uppādāya. katame dve? parato ca ghoso, yoniso ca manasikāro.  ime kho, bhikkhave, dve paccayā sammādiṭṭhiyā uppādāyā''ti. </p>
              <p>[03] 128^b^.^eb^ ``dvemā, bhikkhave, āpattiyo. katamā dve?  lahukā ^a^P1.0088^ea^ ca āpatti, garukā ca āpatti. imā kho,  bhikkhave, dve āpattiyo''ti. </p>
              <p>[03] 129^b^.^eb^ ``dvemā, bhikkhave, āpattiyo. katamā dve?  duṭṭhullā ca āpatti, aduṭṭhullā ca āpatti. imā kho, bhikkhave, dve  āpattiyo''ti. </p>
              <p>[03] 130^b^.^eb^ ``dvemā, bhikkhave, āpattiyo. katamā dve?  sāvasesā ca āpatti, anavasesā ca āpatti. imā kho, bhikkhave,  dve āpattiyo''ti. </p>
              <p>[06] āsāduppajahavaggo paṭhamo. </p>
            </h4>
          </h3>
          <h3>
            <h3n> (12) 2. āyācanavaggo </h3n>
            <h4>
              <h4n> </h4n>
              <p>[03] 131^b^.^eb^ ``saddho ^a^V1.0107^ea^, bhikkhave, bhikkhu evaṃ sammā  āyācamāno āyāceyya -- `tādiso homi yādisā  sāriputtamoggallānā'ti. esā, bhikkhave, tulā etaṃ pamāṇaṃ mama  sāvakānaṃ bhikkhūnaṃ yadidaṃ sāriputtamoggallānā''ti. </p>
              <p>[03] 132^b^.^eb^ ``saddhā, bhikkhave, bhikkhunī evaṃ sammā  āyācamānā āyāceyya -- `tādisī homi yādisī khemā ca  bhikkhunī uppalavaṇṇā cā'ti. esā, bhikkhave, tulā etaṃ pamāṇaṃ  mama sāvikānaṃ bhikkhunīnaṃ yadidaṃ khemā ca bhikkhunī uppalavaṇṇā  cā''ti. </p>
              <p>[03] 133^b^.^eb^ ``saddho, bhikkhave, upāsako evaṃ sammā  āyācamāno āyāceyya ^a^T1.0111^ea^ -- `tādiso homi yādiso citto ca  gahapati hatthako ca āḷavako'ti. esā, bhikkhave, tulā etaṃ  pamāṇaṃ mama sāvakānaṃ upāsakānaṃ yadidaṃ citto ca gahapati hatthako  ca āḷavako''ti. </p>
              <p>[03] 134^b^.^eb^ ``saddhā ^a^M1.0088^ea^, bhikkhave, upāsikā evaṃ sammā  āyācamānā āyāceyya -- `tādisī homi yādisī khujjuttarā ca  upāsikā veḷukaṇḍakiyā {veḷukaṇḍakī (a0 ni0  6.37; a0 ni0  4.176 āgataṃ} ca nandamātā'ti. esā ^a^P1.0089^ea^,  bhikkhave, tulā etaṃ pamāṇaṃ mama sāvikānaṃ upāsikānaṃ yadidaṃ  khujjuttarā ca upāsikā veḷukaṇḍakiyā ca nandamātā''ti. </p>
              <p>[03] 135^b^.^eb^ ``dvīhi, bhikkhave, dhammehi samannāgato bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ, bahuñca apuññaṃ pasavati. katamehi  dvīhi? ananuvicca apariyogāhetvā avaṇṇārahassa vaṇṇaṃ bhāsati,  ananuvicca apariyogāhetvā vaṇṇārahassa avaṇṇaṃ bhāsati. imehi  kho, bhikkhave, dvīhi dhammehi samannāgato bālo abyatto asappuriso  khataṃ upahataṃ attānaṃ pariharati, sāvajjo ca hoti sānuvajjo ca  viññūnaṃ, bahuñca apuññaṃ pasavatīti.</p>
              <p>[03] ``dvīhi ^a^V1.0108^ea^, bhikkhave, dhammehi samannāgato paṇḍito viyatto  sappuriso akkhataṃ anupahataṃ attānaṃ pariharati, anavajjo ca hoti  ananuvajjo ca viññūnaṃ, bahuñca puññaṃ pasavati. katamehi dvīhi?  anuvicca pariyogāhetvā avaṇṇārahassa avaṇṇaṃ bhāsati, anuvicca  pariyogāhetvā vaṇṇārahassa vaṇṇaṃ bhāsati. imehi kho, bhikkhave,  dvīhi dhammehi ^a^T1.0112^ea^ samannāgato paṇḍito viyatto sappuriso akkhataṃ  anupahataṃ attānaṃ pariharati, anavajjo ca hoti ananuvajjo ca  viññūnaṃ, bahuñca puññaṃ pasavatī''ti. </p>
              <p>[03] 136^b^.^eb^ ``dvīhi, bhikkhave, dhammehi samannāgato bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ, bahuñca apuññaṃ pasavati. katamehi  dvīhi? ananuvicca apariyogāhetvā appasādanīye ṭhāne pasādaṃ  upadaṃseti, ananuvicca apariyogāhetvā pasādanīye ṭhāne appasādaṃ  upadaṃseti. imehi kho, bhikkhave, dvīhi dhammehi samannāgato bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ, bahuñca apuññaṃ pasavatīti.</p>
              <p>[03] ``dvīhi ^a^M1.0089^ea^ ^a^P1.0090^ea^, bhikkhave, dhammehi samannāgato  paṇḍito viyatto sappuriso akkhataṃ anupahataṃ attānaṃ pariharati,  anavajjo ca hoti ananuvajjo ca viññūnaṃ, bahuñca puññaṃ pasavati.  katamehi dvīhi? anuvicca pariyogāhetvā appasādanīye ṭhāne  appasādaṃ upadaṃseti, anuvicca pariyogāhetvā pasādanīye ṭhāne pasādaṃ  upadaṃseti. imehi kho, bhikkhave, dvīhi dhammehi samannāgato  paṇḍito viyatto sappuriso akkhataṃ anupahataṃ attānaṃ pariharati,  anavajjo ca hoti ananuvajjo ca viññūnaṃ, bahuñca puññaṃ pasavatī''ti. </p>
              <p>[03] 137^b^.^eb^ ``dvīsu, bhikkhave, micchāpaṭipajjamāno bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ ^a^T1.0113^ea^, bahuñca apuññaṃ pasavati. katamesu  dvīsu? mātari ca pitari ca. imesu kho, bhikkhave, dvīsu  micchāpaṭipajjamāno bālo abyatto asappuriso khataṃ upahataṃ attānaṃ  pariharati, sāvajjo ca hoti sānuvajjo ca viññūnaṃ, bahuñca apuññaṃ  pasavatīti.</p>
              <p>[03] ``dvīsu, bhikkhave, sammāpaṭipajjamāno paṇḍito viyatto  sappuriso akkhataṃ anupahataṃ attānaṃ ^a^V1.0109^ea^ pariharati, anavajjo ca hoti  ananuvajjo ca viññūnaṃ, bahuñca puññaṃ pasavati. katamesu dvīsu?  mātari ca pitari ca. imesu kho, bhikkhave, dvīsu  sammāpaṭipajjamāno paṇḍito viyatto sappuriso akkhataṃ anupahataṃ  attānaṃ pariharati, anavajjo ca hoti ananuvajjo ca viññūnaṃ, bahuñca  puññaṃ pasavatī''ti. </p>
              <p>[03] 138^b^.^eb^ ``dvīsu, bhikkhave, micchāpaṭipajjamāno bālo  abyatto asappuriso khataṃ upahataṃ attānaṃ pariharati, sāvajjo ca  hoti sānuvajjo ca viññūnaṃ, bahuñca apuññaṃ pasavati. katamesu  dvīsu? tathāgate ca tathāgatasāvake ca. imesu kho, bhikkhave,  micchāpaṭipajjamāno bālo abyatto asappuriso khataṃ upahataṃ attānaṃ  pariharati, sāvajjo ca hoti sānuvajjo ca viññūnaṃ, bahuñca apuññaṃ  pasavatīti.</p>
              <p>[03] ``dvīsu ^a^P1.0091^ea^, bhikkhave, sammāpaṭipajjamāno  paṇḍito viyatto sappuriso akkhataṃ anupahataṃ attānaṃ pariharati,  anavajjo ca hoti ananuvajjo ca viññūnaṃ, bahuñca ^a^T1.0114^ea^ puññaṃ pasavati.  katamesu dvīsu? tathāgate ca tathāgatasāvake ^a^M1.0090^ea^ ca. imesu kho,  bhikkhave, dvīsu sammāpaṭipajjamāno paṇḍito viyatto sappuriso  akkhataṃ anupahataṃ attānaṃ pariharati, anavajjo ca hoti ananuvajjo  ca viññūnaṃ, bahuñca puññaṃ pasavatī''ti. </p>
              <p>[03] 139^b^.^eb^ ``dveme, bhikkhave, dhammā. katame dve?  sacittavodānañca na ca kiñci loke upādiyati. ime kho,  bhikkhave, dve dhammā''ti. </p>
              <p>[03] 140^b^.^eb^ ``dveme, bhikkhave, dhammā. katame dve?  kodho ca upanāho ca. ime kho, bhikkhave, dve dhammā''ti. </p>
              <p>[03] 141^b^.^eb^ ``dveme, bhikkhave, dhammā. katame dve?  kodhavinayo ca upanāhavinayo ca. ime kho, bhikkhave, dve  dhammā''ti. </p>
              <p>[06] āyācanavaggo dutiyo. </p>
            </h4>
          </h3>
          <h3>
            <h3n> (13) 3. dānavaggo </h3n>
            <h4>
              <h4n> </h4n>
              <p>[03] 142^b^.^eb^ ``dvemāni ^a^V1.0110^ea^, bhikkhave, dānāni. katamāni dve?  āmisadānañca dhammadānañca. imāni kho, bhikkhave, dve dānāni.  etadaggaṃ, bhikkhave, imesaṃ dvinnaṃ dānānaṃ yadidaṃ dhammadāna''nti. </p>
              <p>[03] 143^b^.^eb^ ``dveme, bhikkhave, yāgā. katame dve?  āmisayāgo ca dhammayāgo ca. ime kho, bhikkhave, dve yāgā.  etadaggaṃ, bhikkhave, imesaṃ dvinnaṃ yāgānaṃ yadidaṃ dhammayāgo''ti. </p>
              <p>[03] 144^b^.^eb^ ``dveme ^a^P1.0092^ea^, bhikkhave, cāgā.  katame dve? āmisacāgo ca dhammacāgo ca. ime kho, bhikkhave, dve  cāgā. etadaggaṃ, bhikkhave, imesaṃ ^a^T1.0115^ea^ dvinnaṃ cāgānaṃ yadidaṃ  dhammacāgo''ti. </p>
              <p>[03] 145^b^.^eb^ ``dveme, bhikkhave, pariccāgā. katame dve?  āmisapariccāgo ca dhammapariccāgo ca. ime kho, bhikkhave, dve  pariccāgā. etadaggaṃ, bhikkhave, imesaṃ dvinnaṃ pariccāgānaṃ yadidaṃ  dhammapariccāgo''ti. </p>
              <p>[03] 146^b^.^eb^ ``dveme ^a^M1.0091^ea^, bhikkhave, bhogā. katame dve?  āmisabhogo ca dhammabhogo ca. ime kho, bhikkhave, dve bhogā.  etadaggaṃ, bhikkhave, imesaṃ dvinnaṃ bhogānaṃ yadidaṃ dhammabhogo''ti. </p>
              <p>[03] 147^b^.^eb^ ``dveme, bhikkhave, sambhogā. katame dve?  āmisasambhogo ca dhammasambhogo ca. ime kho, bhikkhave, dve  sambhogā. etadaggaṃ, bhikkhave, imesaṃ dvinnaṃ sambhogānaṃ yadidaṃ  dhammasambhogo''ti. </p>
              <p>[03] 148^b^.^eb^ ``dveme, bhikkhave, saṃvibhāgā. katame dve?  āmisasaṃvibhāgo ca dhammasaṃvibhāgo ca. ime kho, bhikkhave, dve  saṃvibhāgā. etadaggaṃ, bhikkhave, imesaṃ dvinnaṃ saṃvibhāgānaṃ yadidaṃ  dhammasaṃvibhāgo''ti. </p>
              <p>[03] 149^b^.^eb^ ``dveme ^a^V1.0111^ea^, bhikkhave, saṅgahā. katame dve?  āmisasaṅgaho ca dhammasaṅgaho ca. ime kho, bhikkhave, dve saṅgahā.  etadaggaṃ, bhikkhave, imesaṃ dvinnaṃ saṅgahānaṃ yadidaṃ dhammasaṅgaho''ti. </p>
              <p>[03] 150^b^.^eb^ ``dveme, bhikkhave, anuggahā. katame dve?  āmisānuggaho ca dhammānuggaho ca. ime kho, bhikkhave, dve  anuggahā. etadaggaṃ, bhikkhave, imesaṃ dvinnaṃ anuggahānaṃ yadidaṃ  dhammānuggaho''ti. </p>
              <p>[03] 151^b^.^eb^ ``dvemā, bhikkhave, anukampā. katamā dve?  āmisānukampā ^a^T1.0116^ea^ ca dhammānukampā ca. imā kho, bhikkhave, dve  anukampā. etadaggaṃ, bhikkhave, imāsaṃ dvinnaṃ anukampānaṃ yadidaṃ  dhammānukampā''ti. </p>
              <p>[06] dānavaggo tatiyo. </p>
            </h4>
          </h3>
          <h3>
            <h3n> (14) 4. santhāravaggo </h3n>
            <h4>
              <h4n> </h4n>
              <p>[03] 152^b^.^eb^ ``dveme ^a^V1.0112^ea^ ^a^P1.0093^ea^ ^a^M1.0092^ea^, bhikkhave,   santhārā {sandhārā (ka0)}.  katame dve? āmisasanthāro ca dhammasanthāro ca. ime kho,  bhikkhave, dve santhārā. etadaggaṃ, bhikkhave, imesaṃ dvinnaṃ santhārānaṃ  yadidaṃ dhammasanthāro''ti. </p>
              <p>[03] 153^b^.^eb^ ``dveme, bhikkhave, paṭisanthārā {paṭisandhārā (ka0)}. katame dve?  āmisapaṭisanthāro ca dhammapaṭisanthāro ca. ime kho, bhikkhave, dve  paṭisanthārā. etadaggaṃ, bhikkhave, imesaṃ dvinnaṃ paṭisanthārānaṃ yadidaṃ  dhammapaṭisanthāro''ti. </p>
              <p>[03] 154^b^.^eb^ ``dvemā, bhikkhave, esanā. katamā dve?  āmisesanā ca dhammesanā ca. imā kho, bhikkhave, dve esanā.  etadaggaṃ, bhikkhave, imāsaṃ dvinnaṃ esanānaṃ yadidaṃ dhammesanā''ti. </p>
              <p>[03] 155^b^.^eb^ ``dvemā, bhikkhave, pariyesanā. katamā dve?  āmisapariyesanā ca dhammapariyesanā ca. imā kho, bhikkhave, dve  pariyesanā. etadaggaṃ, bhikkhave, imāsaṃ dvinnaṃ pariyesanānaṃ yadidaṃ  dhammapariyesanā''ti. </p>
              <p>[03] 156^b^.^eb^ ``dvemā, bhikkhave, pariyeṭṭhiyo. katamā dve?  āmisapariyeṭṭhi ca dhammapariyeṭṭhi ca. imā kho, bhikkhave, dve  pariyeṭṭhiyo. etadaggaṃ, bhikkhave, imāsaṃ dvinnaṃ pariyeṭṭhīnaṃ yadidaṃ  dhammapariyeṭṭhī''ti. </p>
              <p>[03] 157^b^.^eb^ ``dvemā ^a^T1.0117^ea^, bhikkhave, pūjā. katamā dve?  āmisapūjā ca dhammapūjā ca. imā kho bhikkhave, dve pūjā.  etadaggaṃ, bhikkhave, imāsaṃ dvinnaṃ pūjānaṃ yadidaṃ dhammapūjā''ti. </p>
              <p>[03] 158^b^.^eb^ ``dvemāni, bhikkhave, ātitheyyāni.  katamāni dve? āmisātitheyyañca dhammātitheyyañca ^a^V1.0113^ea^. imāni kho,  bhikkhave, dve ātitheyyāni. etadaggaṃ, bhikkhave, imesaṃ dvinnaṃ  ātitheyyānaṃ yadidaṃ dhammātitheyya''nti. </p>
              <p>[03] 159^b^.^eb^ ``dvemā, bhikkhave, iddhiyo. katamā dve?  āmisiddhi ca dhammiddhi ca. imā kho, bhikkhave, dve iddhiyo.  etadaggaṃ, bhikkhave, imāsaṃ dvinnaṃ iddhīnaṃ yadidaṃ dhammiddhī''ti. </p>
              <p>[03] 160^b^.^eb^ ``dvemā ^a^P1.0094^ea^, bhikkhave, vuddhiyo.  katamā dve? āmisavuddhi ca dhammavuddhi ca. imā kho,  bhikkhave, dve vuddhiyo. etadaggaṃ, bhikkhave, imāsaṃ dvinnaṃ vuddhīnaṃ  yadidaṃ dhammavuddhī''ti. </p>
              <p>[03] 161^b^.^eb^ ``dvemāni ^a^M1.0093^ea^, bhikkhave, ratanāni. katamāni dve?  āmisaratanañca dhammaratanañca. imāni kho, bhikkhave, dve  ratanāni. etadaggaṃ, bhikkhave, imesaṃ dvinnaṃ ratanānaṃ yadidaṃ  dhammaratana''nti. </p>
              <p>[03] 162^b^.^eb^ ``dveme, bhikkhave, sannicayā. katame dve?  āmisasannicayo ca dhammasannicayo ca. ime kho, bhikkhave, dve  sannicayā. etadaggaṃ, bhikkhave, imesaṃ dvinnaṃ sannicayānaṃ yadidaṃ  dhammasannicayo''ti. </p>
              <p>[03] 163^b^.^eb^ ``dvemāni, bhikkhave, vepullāni. katamāni  dve? āmisavepullañca ^a^T1.0118^ea^ dhammavepullañca. imāni kho, bhikkhave, dve  vepullāni. etadaggaṃ, bhikkhave, imesaṃ dvinnaṃ vepullānaṃ yadidaṃ  dhammavepulla''nti. </p>
              <p>[06] santhāravaggo catuttho. </p>
            </h4>
          </h3>
          <h3>
            <h3n> (15) 5. samāpattivaggo </h3n>
            <h4>
              <h4n> </h4n>
              <p>[03] 164^b^.^eb^ ``dveme ^a^V1.0114^ea^, bhikkhave, dhammā. katame dve?  samāpattikusalatā ca samāpattivuṭṭhānakusalatā ca. ime kho,  bhikkhave, dve dhammā''ti. </p>
              <p>[03] 165^b^.^eb^ ``dveme, bhikkhave, dhammā. katame dve?  ajjavañca maddavañca. ime kho, bhikkhave, dve dhammā''. </p>
              <p>[03] 166^b^.^eb^ ``dveme, bhikkhave, dhammā. katame dve?  khanti ca soraccañca. ime kho, bhikkhave, dve dhammā''. </p>
              <p>[03] 167^b^.^eb^ ``dveme, bhikkhave, dhammā. katame dve?  sākhalyañca paṭisanthāro ca. ime kho, bhikkhave, dve dhammā''. </p>
              <p>[03] 168^b^.^eb^ `dveme, bhikkhave, dhammā. katame dve?  avihiṃsā ca soceyyañca. ime kho, bhikkhave, dve dhammā''. </p>
              <p>[03] 169^b^.^eb^ ``dveme, bhikkhave, dhammā. katame dve?  indriyesu aguttadvāratā ca bhojane amattaññutā ca. ime kho,  bhikkhave, dve dhammā''. </p>
              <p>[03] 170^b^.^eb^ ``dveme ^a^M1.0094^ea^, bhikkhave, dhammā. katame dve?  indriyesu guttadvāratā ca bhojane mattaññutā ca. ime kho, bhikkhave,  dve dhammā''. </p>
              <p>[03] 171^b^.^eb^ ``dveme ^a^T1.0119^ea^, bhikkhave, dhammā. katame dve?  paṭisaṅkhānabalañca bhāvanābalañca. ime kho, bhikkhave, dve dhammā''. </p>
              <p>[03] 172^b^.^eb^ ``dveme, bhikkhave, dhammā. katame dve?  satibalañca samādhibalañca. ime kho, bhikkhave, dve dhammā''. </p>
              <p>[03] 173^b^.^eb^ ``dveme ^a^V1.0115^ea^, bhikkhave, dhammā. katame dve?  samatho ^a^P1.0095^ea^ ca vipassanā ca. ime kho, bhikkhave, dve  dhammā''. </p>
              <p>[03] 174^b^.^eb^ ``dveme, bhikkhave, dhammā. katame dve?  sīlavipatti ca diṭṭhivipatti ca. ime kho, bhikkhave, dve dhammā''. </p>
              <p>[03] 175^b^.^eb^ ``dveme, bhikkhave, dhammā. katame dve?  sīlasampadā ca diṭṭhisampadā ca. ime kho, bhikkhave, dve dhammā''. </p>
              <p>[03] 176^b^.^eb^ ``dveme, bhikkhave, dhammā. katame dve?  sīlavisuddhi ca diṭṭhivisuddhi ca. ime kho, bhikkhave, dve dhammā''. </p>
              <p>[03] 177^b^.^eb^ ``dveme, bhikkhave, dhammā. katame dve?  diṭṭhivisuddhi ca yathādiṭṭhissa ca padhānaṃ. ime kho, bhikkhave, dve  dhammā''. </p>
              <p>[03] 178^b^.^eb^ ``dveme, bhikkhave, dhammā. katame dve?  asantuṭṭhitā ca kusalesu dhammesu, appaṭivānitā ca padhānasmiṃ. ime  kho, bhikkhave, dve dhammā''. </p>
              <p>[03] 179^b^.^eb^ ``dveme, bhikkhave, dhammā. katame dve?  muṭṭhassaccañca asampajaññañca. ime kho, bhikkhave, dve dhammā''. </p>
              <p>[03] 180^b^.^eb^ ``dveme, bhikkhave, dhammā. katame dve? sati  ca sampajaññañca ^a^T1.0120^ea^. ime kho, bhikkhave, dve dhammā''ti. </p>
              <p>[06] samāpattivaggo pañcamo. </p>
              <p>[06] tatiyo paṇṇāsako samatto. </p>
            </h4>
          </h3>
          <h3>
            <h3n> 1. kodhapeyyālaṃ </h3n>
            <h4>
              <h4n> </h4n>
              <p>[03] 181^b^.^eb^ ``dveme ^a^V1.0116^ea^ ^a^M1.0095^ea^, bhikkhave, dhammā. katame dve?  kodho ca upanāho ca...pe0... makkho ca paḷāso {palāso (ka0)} ca... issā ca  macchariyañca... māyā ca sāṭheyyañca... ahirikañca anottappañca.  ime kho, bhikkhave, dve dhammā''. </p>
              <p>[03] 182^b^.^eb^ ``dveme, bhikkhave, dhammā. katame dve?  akkodho ca anupanāho ca... amakkho ca apaḷāso ca... anissā  ca amacchariyañca... amāyā ca asāṭheyyañca... hirī ca ottappañca.  ime kho, bhikkhave, dve dhammā''. </p>
              <p>[03] 183^b^.^eb^ ``dvīhi, bhikkhave, dhammehi samannāgato dukkhaṃ  viharati. katamehi dvīhi? kodhena ca upanāhena ca... makkhena ca  paḷāsena ca... issāya ca macchariyena ca... māyāya ca sāṭheyyena  ca... ahirikena ca anottappena ca. imehi ^a^P1.0096^ea^ kho,  bhikkhave, dvīhi dhammehi samannāgato dukkhaṃ viharati''. </p>
              <p>[03] 184^b^.^eb^ ``dvīhi, bhikkhave, dhammehi samannāgato sukhaṃ  viharati. katamehi dvīhi? akkodhena ca anupanāhena ca...  amakkhena ca apaḷāsena ca... anissāya ca amacchariyena ca...  amāyāya ca asāṭheyyena ca ^a^T1.0121^ea^... hiriyā ca ottappena ca. imehi  kho, bhikkhave, dvīhi dhammehi samannāgato sukhaṃ viharati''. </p>
              <p>[03] 185^b^.^eb^ ``dveme, bhikkhave, dhammā sekhassa bhikkhuno  parihānāya saṃvattanti. katame dve? kodho ca upanāho ca...  makkho ca paḷāso ca... issā ca macchariyañca... māyā ca  sāṭheyyañca... ahirikañca anottappañca. ime kho, bhikkhave, dve  dhammā sekhassa bhikkhuno parihānāya saṃvattanti''. </p>
              <p>[03] 186^b^.^eb^ ``dveme, bhikkhave, dhammā sekhassa bhikkhuno  aparihānāya saṃvattanti. katame dve ^a^V1.0117^ea^? akkodho ca anupanāho ca...  amakkho ca apaḷāso ca... anissā ca amacchariyañca... amāyā  ca asāṭheyyañca... hirī ca ottappañca. ime kho, bhikkhave, dve  dhammā sekhassa bhikkhuno aparihānāya saṃvattanti''. </p>
              <p>[03] 187^b^.^eb^ ``dvīhi, bhikkhave, dhammehi samannāgato  yathābhataṃ nikkhitto evaṃ niraye. katamehi dvīhi? kodhena ca  upanāhena ca... makkhena ca paḷāsena ca... issāya ca macchariyena  ca... māyāya ca sāṭheyyena ca... ahirikena ca anottappena ca.  imehi kho, bhikkhave, dvīhi dhammehi samannāgato yathābhataṃ nikkhitto  evaṃ niraye''. </p>
              <p>[03] 188^b^.^eb^ ``dvīhi ^a^M1.0096^ea^ ^a^P1.0097^ea^, bhikkhave, dhammehi  samannāgato yathābhataṃ nikkhitto evaṃ sagge. katamehi dvīhi?  akkodhena ca anupanāhena ca... amakkhena ca apaḷāsena ca...  anissāya ca amacchariyena ca... amāyāya ca ^a^T1.0122^ea^ asāṭheyyena ca...  hiriyā ca ottappena ca. imehi kho, bhikkhave, dvīhi dhammehi  samannāgato yathābhataṃ nikkhitto evaṃ sagge''. </p>
              <p>[03] 189^b^.^eb^ ``dvīhi, bhikkhave, dhammehi samannāgato  idhekacco kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjati. katamehi dvīhi? kodhena ca upanāhena ca... makkhena  ca paḷāsena ca... issāya ca macchariyena ca... māyāya ca sāṭheyyena  ca... ahirikena ca anottappena ca. imehi kho, bhikkhave, dvīhi  dhammehi samannāgato idhekacco kāyassa bhedā paraṃ maraṇā apāyaṃ  duggatiṃ vinipātaṃ nirayaṃ upapajjati''. </p>
              <p>[03] 190^b^.^eb^ ``dvīhi, bhikkhave, dhammehi samannāgato  idhekacco kāyassa bhedā paraṃ maraṇā sugatiṃ saggaṃ lokaṃ upapajjati.  katamehi dvīhi? akkodhena ca anupanāhena ca... amakkhena ca  apaḷāsena ca... anissāya ca amacchariyena ca... amāyāya ca  asāṭheyyena ca... hiriyā ca ottappena ca. imehi kho, bhikkhave,  dvīhi dhammehi samannāgato idhekacco kāyassa bhedā paraṃ maraṇā sugatiṃ  saggaṃ lokaṃ upapajjati''. </p>
              <p>[06] kodhapeyyālaṃ niṭṭhitaṃ. </p>
            </h4>
          </h3>
          <h3>
            <h3n> 2. akusalapeyyālaṃ </h3n>
            <h4>
              <h4n> </h4n>
              <p>[03] 191-200^b^.^eb^ ``dveme ^a^V1.0118^ea^, bhikkhave, dhammā akusalā... dveme,  bhikkhave, dhammā kusalā... dveme, bhikkhave, dhammā sāvajjā... dveme,  bhikkhave, dhammā anavajjā... dveme, bhikkhave, dhammā dukkhudrayā...  dveme, bhikkhave, dhammā sukhudrayā... dveme, bhikkhave, dhammā  dukkhavipākā... dveme ^a^T1.0123^ea^ ^a^P1.0098^ea^, bhikkhave, dhammā  sukhavipākā... dveme, bhikkhave, dhammā sabyābajjhā... dveme, bhikkhave,  dhammā abyābajjhā. katame dve? akkodho ca anupanāho ca...  amakkho ca apaḷāso ca... anissā ca amacchariyañca... amāyā  ca asāṭheyyañca... hirī ca ottappañca. ime kho, bhikkhave, dve  dhammā abyābajjhā''ti. </p>
              <p>[06] akusalapeyyālaṃ niṭṭhitaṃ. </p>
            </h4>
          </h3>
          <h3>
            <h3n> 3. vinayapeyyālaṃ </h3n>
            <h4>
              <h4n> </h4n>
              <p>[03] 201^b^.^eb^ ``dveme ^a^V1.0119^ea^ ^a^M1.0097^ea^, bhikkhave, atthavase paṭicca tathāgatena  sāvakānaṃ sikkhāpadaṃ paññattaṃ. katame dve? saṅghasuṭṭhutāya  saṅghaphāsutāya... dummaṅkūnaṃ puggalānaṃ niggahāya, pesalānaṃ bhikkhūnaṃ  phāsuvihārāya... diṭṭhadhammikānaṃ āsavānaṃ saṃvarāya, samparāyikānaṃ  āsavānaṃ paṭighātāya... diṭṭhadhammikānaṃ verānaṃ saṃvarāya,  samparāyikānaṃ verānaṃ paṭighātāya... diṭṭhadhammikānaṃ vajjānaṃ saṃvarāya,  samparāyikānaṃ vajjānaṃ paṭighātāya... diṭṭhadhammikānaṃ bhayānaṃ saṃvarāya,  samparāyikānaṃ bhayānaṃ paṭighātāya... diṭṭhadhammikānaṃ akusalānaṃ  dhammānaṃ saṃvarāya, samparāyikānaṃ akusalānaṃ dhammānaṃ paṭighātāya...  gihīnaṃ anukampāya, pāpicchānaṃ bhikkhūnaṃ pakkhupacchedāya...  appasannānaṃ pasādāya, pasannānaṃ bhiyyobhāvāya... saddhammaṭṭhitiyā  vinayānuggahāya. ime kho, bhikkhave, dve atthavase paṭicca tathāgatena  sāvakānaṃ sikkhāpadaṃ paññatta''nti. </p>
              <p>[03] 202-230^b^.^eb^ ``dveme, bhikkhave, atthavase paṭicca tathāgatena  sāvakānaṃ pātimokkhaṃ paññattaṃ...pe0... pātimokkhuddeso paññatto...  pātimokkhaṭṭhapanaṃ ^a^P1.0099^ea^ paññattaṃ... pavāraṇā paññattā...  pavāraṇaṭṭhapanaṃ paññattaṃ... ^a^T1.0124^ea^ tajjanīyakammaṃ paññattaṃ... niyassakammaṃ  paññattaṃ... pabbājanīyakammaṃ paññattaṃ... paṭisāraṇīyakammaṃ paññattaṃ...  ukkhepanīyakammaṃ paññattaṃ... parivāsadānaṃ paññattaṃ... mūlāya  paṭikassanaṃ paññattaṃ... mānattadānaṃ paññattaṃ... abbhānaṃ paññattaṃ...  osāraṇīyaṃ paññattaṃ... nissāraṇīyaṃ paññattaṃ... upasampadā paññattā...  ñattikammaṃ paññattaṃ... ñattidutiyakammaṃ paññattaṃ... ñatticatutthakammaṃ  paññattaṃ... apaññatte paññattaṃ... paññatte anupaññattaṃ... sammukhāvinayo  paññatto... sativinayo paññatto... amūḷhavinayo paññatto...  paṭiññātakaraṇaṃ paññattaṃ... yebhuyyasikā paññattā... tassapāpiyasikā  paññattā... tiṇavatthārako paññatto. katame dve? saṅghasuṭṭhutāya,  saṅghaphāsutāya... dummaṅkūnaṃ puggalānaṃ niggahāya, pesalānaṃ bhikkhūnaṃ  phāsuvihārāya... diṭṭhadhammikānaṃ āsavānaṃ saṃvarāya, samparāyikānaṃ  āsavānaṃ paṭighātāya... diṭṭhadhammikānaṃ verānaṃ saṃvarāya,  samparāyikānaṃ verānaṃ paṭighātāya... diṭṭhadhammikānaṃ vajjānaṃ saṃvarāya,  samparāyikānaṃ vajjānaṃ paṭighātāya... diṭṭhadhammikānaṃ ^a^V1.0120^ea^ bhayānaṃ saṃvarāya,  samparāyikānaṃ bhayānaṃ paṭighātāya... diṭṭhadhammikānaṃ akusalānaṃ  ^a^P1.0100^ea^ dhammānaṃ saṃvarāya, samparāyikānaṃ akusalānaṃ  dhammānaṃ paṭighātāya... gihīnaṃ anukampāya, pāpicchānaṃ bhikkhūnaṃ  pakkhupacchedāya... appasannānaṃ ^a^M1.0098^ea^ pasādāya, pasannānaṃ bhiyyobhāvāya...  saddhammaṭṭhitiyā, vinayānuggahāya. ime kho, bhikkhave, dve atthavase  paṭicca tathāgatena sāvakānaṃ tiṇavatthārako paññatto''ti. </p>
              <p>[06] vinayapeyyālaṃ niṭṭhitaṃ. </p>
            </h4>
          </h3>
          <h3>
            <h3n> 4. rāgapeyyālaṃ </h3n>
            <h4>
              <h4n> </h4n>
              <p>[03] 231^b^.^eb^ ``rāgassa ^a^V1.0121^ea^ ^a^T1.0125^ea^, bhikkhave, abhiññāya dve dhammā  bhāvetabbā. katame dve? samatho ca vipassanā ca. rāgassa,  bhikkhave, abhiññāya ime dve dhammā bhāvetabbā''ti.</p>
              <p>[03] ``rāgassa, bhikkhave, pariññāya dve dhammā bhāvetabbā. katame  dve? samatho ca vipassanā ca. rāgassa, bhikkhave, pariññā ime dve  dhammā bhāvetabbā. rāgassa, bhikkhave, parikkhayāya dve dhammā  bhāvetabbā. katame dve? samatho ca vipassanā ca. rāgassa,  bhikkhave, parikkhayā ime dve dhammā bhāvetabbā. rāgassa, bhikkhave,  pahānāya dve dhammā bhāvetabbā. katame dve? samatho ca vipassanā ca.  rāgassa, bhikkhave, pahānā ime dve dhammā bhāvetabbā. rāgassa,  bhikkhave, khayāya dve dhammā bhāvetabbā. katame dve? samatho ca  vipassanā ca. rāgassa, bhikkhave, khayā ime dve dhammā bhāvetabbā.  rāgassa, bhikkhave, vayāya dve dhammā bhāvetabbā. katame dve?  samatho ca vipassanā ca. rāgassa, bhikkhave, vayā ime dve dhammā  bhāvetabbā. rāgassa, bhikkhave, virāgāya dve dhammā bhāvetabbā.  katame dve? samatho ca vipassanā ca. rāgassa, bhikkhave, virāgā  ime dve dhammā bhāvetabbā. rāgassa, bhikkhave, nirodhāya dve dhammā  bhāvetabbā. katame dve? samatho ca vipassanā ca. rāgassa,  bhikkhave, nirodhā ime dve dhammā bhāvetabbā. rāgassa, bhikkhave,  cāgāya dve dhammā bhāvetabbā. katame dve? samatho ca vipassanā ca.  rāgassa, bhikkhave, cāgā ime dve dhammā bhāvetabbā. rāgassa,  bhikkhave, paṭinissaggāya dve dhammā bhāvetabbā. katame dve? samatho  ca vipassanā ca. rāgassa, bhikkhave, paṭinissaggāya ime dve dhammā  bhāvetabbā''ti. </p>
              <p>[03] 232-246^b^.^eb^ ``dosassa...pe0... mohassa... kodhassa...  upanāhassa... makkhassa... paḷāsassa... issāya... macchariyassa...  māyāya... sāṭheyyassa... thambhassa... sārambhassa... mānassa...  atimānassa... madassa... pamādassa, bhikkhave, abhiññāya dve dhammā  bhāvetabbā. katame dve? samatho ca vipassanā ca. pamādassa,  bhikkhave, abhiññā ime dve dhammā bhāvetabbā. pamādassa, bhikkhave,  pariññāya dve dhammā bhāvetabbā. katame dve? samatho ca vipassanā  ca. pamādassa, bhikkhave, pariññā ime dve dhammā bhāvetabbā.  pamādassa, bhikkhave, parikkhayāya dve dhammā bhāvetabbā. katame dve?  samatho ca vipassanā ca. pamādassa ^a^V1.0122^ea^, bhikkhave, parikkhayāya ime dve  dhammā bhāvetabbā. pamādassa, bhikkhave, pahānāya dve dhammā bhāvetabbā.  katame dve? samatho ca vipassanā ca. pamādassa, bhikkhave,  pahānā ime dve dhammā bhāvetabbā. pamādassa, bhikkhave, khayāya dve  dhammā bhāvetabbā. katame dve? samatho ca vipassanā ca.  pamādassa, bhikkhave, khayā ime dve dhammā bhāvetabbā. pamādassa,  bhikkhave, vayāya dve dhammā bhāvetabbā. katame dve? samatho ca  vipassanā ca. pamādassa, bhikkhave, vayā ime dve dhammā bhāvetabbā.  pamādassa, bhikkhave, virāgāya dve dhammā bhāvetabbā. katame dve?  samatho ca vipassanā ca. pamādassa, bhikkhave, virāgā ime dve  dhammā bhāvetabbā. pamādassa, bhikkhave, nirodhāya dve dhammā  bhāvetabbā. katame dve? samatho ca vipassanā ca. pamādassa,  bhikkhave, nirodhā ime dve dhammā bhāvetabbā. pamādassa, bhikkhave,  cāgāya dve dhammā bhāvetabbā. katame dve? samatho ca vipassanā ca.  pamādassa, bhikkhave, cāgā ime dve dhammā bhāvetabbā. pamādassa,  bhikkhave, paṭinissaggāya dve dhammā bhāvetabbā. katame dve? samatho  ca vipassanā ca. pamādassa, bhikkhave, paṭinissaggāya ime dve  dhammā bhāvetabbā''ti.</p>
              <p>[03] (idamavoca bhagavā. attamanā te bhikkhū bhagavato bhāsitaṃ  abhinandunti.) {( ) etthantare pāṭho sī0 syā0 kaṃ0 pī0 potthakesu natthi} </p>
              <p>[06] rāgapeyyālaṃ niṭṭhitaṃ. </p>
              <p>[06] dukanipātapāḷi niṭṭhitā.</p>
            </h4>
          </h3>
        </h2>
      </h1>
    </h0>
  </ha>
</body>
