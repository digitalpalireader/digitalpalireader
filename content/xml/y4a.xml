<body>
<ha>
<han>Puggalapaññatti-aṭṭhakathā</han>
<h0>
<h0n> </h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[21]Nipuṇatthaṃ ^a^P0.0171^ea^^a^M0.0025^ea^^a^V0.0025^ea^ pakaraṇaṃ, dhātubhedappakāsano;</p>
<p>[22]Satthā dhātukathaṃ nāma, desayitvā surālaye.</p>
<p>[21]Anantaraṃ tassa jino, paññattibhedadīpanaṃ;</p>
<p>[22]Āha puggalapaññattiṃ, yaṃ loke aggapuggalo.</p>
<p>[21]Tassā saṃvaṇṇanokāso, yasmā dāni upāgato;</p>
<p>[22]Tasmā naṃ vaṇṇayissāmi, taṃ suṇātha samāhitāti.</p>
</h4>
</h3>
</h2>
</h1>
</h0>
<h0>
<h0n>1. Mātikāvaṇṇanā</h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^1^eb^^b^.^eb^^b^Cha^eb^^a^V0.0026^ea^^b^paññattiyo – khandhapaññatti…pe… puggalapaññattī^eb^ti ayaṃ tāva puggalapaññattiyā uddeso. Tattha ^b^chā^eb^ti gaṇanaparicchedo. Tena ye dhamme idha paññapetukāmo tesaṃ gaṇanavasena saṃkhepato paññattiparicchedaṃ dasseti. ^b^Paññattiyo^eb^ti paricchinnadhammanidassanaṃ. Tattha ‘‘ācikkhati deseti paññapeti paṭṭhapetī’’ti (saṃ. ni. 2.20) āgataṭṭhāne paññāpanā dassanā pakāsanā paññatti nāma. ‘‘Supaññattaṃ mañcapīṭha’’nti (pārā. 269) āgataṭṭhāne ṭhapanā nikkhipanā paññatti nāma. Idha ubhayampi vaṭṭati. Cha paññattiyoti hi cha paññāpanā, cha dassanā pakāsanātipi; cha ṭhapanā nikkhipanātipi idha adhippetameva. Nāmapaññatti hi te te dhamme dassetipi, tena tena koṭṭhāsena ṭhapetipi.</p>
<p>[03]^b^Khandhapaññattī^eb^tiādi pana saṃkhepato tāsaṃ paññattīnaṃ sarūpadassanaṃ. Tattha khandhānaṃ ‘khandhā’ti paññāpanā dassanā pakāsanā ṭhapanā nikkhipanā ^b^khandhapaññatti^eb^ nāma. Āyatanānaṃ āyatanānīti, dhātūnaṃ dhātuyoti, saccānaṃ saccānīti, indriyānaṃ indriyānīti, puggalānaṃ puggalāti paññāpanā dassanā pakāsanā ṭhapanā nikkhipanā ^b^puggalapaññatti^eb^ nāma.</p>
<p>[03]Pāḷimuttakena ^a^M0.0026^ea^ pana aṭṭhakathānayena aparāpi cha paññattiyo – vijjamānapaññatti, avijjamānapaññatti, vijjamānena ^a^P0.0172^ea^ avijjamānapaññatti, avijjamānena vijjamānapaññatti, vijjamānena vijjamānapaññatti, avijjamānena avijjamānapaññattīti. Tattha kusalākusalasseva saccikaṭṭhaparamatthavasena vijjamānassa sato sambhūtassa dhammassa paññāpanā ^b^vijjamānapaññatti^eb^ nāma. Tathā avijjamānassa lokaniruttimattasiddhassa itthipurisādikassa paññāpanā ^b^avijjamānapaññatti^eb^ nāma. Sabbākārenapi anupalabbhaneyyassa vācāvatthumattasseva pañcamasaccādikassa titthiyānaṃ aṇupakatipurisādikassa vā paññāpanāpi avijjamānapaññattiyeva. Sā pana sāsanāvacarā na hotīti idha na gahitā. Iti imesaṃ vijjamānāvijjamānānaṃ vikappanavasena sesā veditabbā. ‘Tevijjo’, ‘chaḷabhiñño’tiādīsu hi tisso vijjā cha abhiññā ca vijjamānā, puggalo avijjamāno. Tasmā tisso vijjā assāti tevijjo, cha abhiññā assāti chaḷabhiññoti evaṃ vijjamānena avijjamānassa paññāpanato evarūpā ^b^vijjamānena avijjamānapaññatti^eb^ nāma. ‘Itthirūpaṃ’, ‘purisarūpa’ntiādīsu ^a^V0.0027^ea^ pana itthipurisā avijjamānā, rūpaṃ vijjamānaṃ. Tasmā itthiyā rūpaṃ itthirūpaṃ, purisassa rūpaṃ purisarūpanti evaṃ avijjamānena vijjamānassa paññāpanato evarūpā ^b^avijjamānena vijjamānapaññatti^eb^ nāma. Cakkhusamphasso, sotasamphassotiādīsu cakkhusotādayopi phassopi vijjamānoyeva. Tasmā cakkhumhi samphasso, cakkhuto jāto samphasso, cakkhussa vā phalabhūto samphasso cakkhusamphassoti evaṃ vijjamānena vijjamānassa paññāpanato evarūpā ^b^vijjamānena vijjamānapaññatti^eb^ nāma. Khattiyaputto, brāhmaṇaputto, seṭṭhiputtotiādīsu khattiyādayopi avijjamānā, puttopi. Tasmā khattiyassa putto khattiyaputtoti evaṃ avijjamānena avijjamānassa paññāpanato evarūpā ^b^avijjamānena avijjamānapaññatti^eb^ nāma. Tāsu imasmiṃ pakaraṇe purimā tissova paññattiyo labbhanti. ‘‘Khandhapaññatti…pe… indriyapaññattī’’ti imasmiñhi ^a^P0.0173^ea^ ṭhāne vijjamānasseva paññāpitattā vijjamānapaññatti labbhati. ‘‘Puggalapaññattī’’ti pade avijjamānapaññatti. Parato pana ‘tevijjo’, ‘chaḷabhiñño’tiādīsu vijjamānena avijjamānapaññatti labbhatīti.</p>
<p>[03]Aṭṭhakathāmuttakena pana ācariyanayena aparāpi cha paññattiyo – upādāpaññatti, upanidhāpaññatti, samodhānapaññatti, upanikkhittapaññatti, tajjāpaññatti, santatipaññattīti ^a^M0.0027^ea^. Tattha yo rūpavedanādīhi ekattena vā aññattena vā rūpavedanādayo viya saccikaṭṭhaparamatthena anupalabbhasabhāvopi rūpavedanādibhede khandhe upādāya nissāya kāraṇaṃ katvā sammato satto. Tāni tāni aṅgāni upādāya ratho gehaṃ muṭṭhi uddhananti ca; te teyeva rūpādayo upādāya ghaṭo paṭo; candasūriyaparivattādayo upādāya kālo, disā; taṃ taṃ bhūtanimittañceva bhāvanānisaṃsañca upādāya nissāya kāraṇaṃ katvā sammataṃ tena tenākārena upaṭṭhitaṃ uggahanimittaṃ paṭibhāganimittanti ayaṃ evarūpā ^b^upādāpaññatti^eb^ nāma. Paññapetabbaṭṭhena cesā paññatti nāma, na paññāpanaṭṭhena. Yā pana tassatthassa paññāpanā, ayaṃ avijjamānapaññattiyeva.</p>
<p>[03]Yā paṭhamadutiyādīni upanidhāya dutiyaṃ tatiyantiādikā, aññamaññañca upanidhāya dīghaṃ rassaṃ, dūraṃ, santikantiādikā paññāpanā; ayaṃ ^b^upanidhāpaññatti^eb^ nāma. Apicesā upanidhāpaññatti – tadaññāpekkhūpanidhā, hatthagatūpanidhā, sampayuttūpanidhā, samāropitūpanidhā, avidūragatūpanidhā ^a^V0.0028^ea^, paṭibhāgūpanidhā, tabbahulūpanidhā, tabbisiṭṭhūpanidhātiādinā bhedena anekappakārā.</p>
<p>[03]Tattha dutiyaṃ tatiyantiādikāva tadaññaṃ apekkhitvā vuttatāya ^b^tadaññāpekkhūpanidhā^eb^ nāma. Chattapāṇi, satthapāṇītiādikā hatthagataṃ upanidhāya vuttatāya ^a^P0.0174^ea^^b^hatthagatūpanidhā^eb^ nāma. Kuṇḍalī, sikharī, kiriṭītiādikā sampayuttaṃ upanidhāya vuttatāya ^b^sampayuttūpanidhā^eb^ nāma. Dhaññasakaṭaṃ, sappikumbhotiādikā samāropitaṃ upanidhāya vuttatāya ^b^samāropitūpanidhā^eb^ nāma. Indasālaguhā, piyaṅguguhā, serīsakantiādikā avidūragataṃ upanidhāya vuttatāya ^b^avidūragatūpanidhā^eb^ nāma. Suvaṇṇavaṇṇo, usabhagāmītiādikā paṭibhāgaṃ upanidhāya vuttatāya ^b^paṭibhāgūpanidhā^eb^ nāma. Padumassaro, brāhmaṇagāmotiādikā tabbahulaṃ upanidhāya vuttatāya ^b^tabbahulūpanidhā^eb^ nāma. Maṇikaṭakaṃ, vajirakaṭakantiādikā tabbisiṭṭhaṃ upanidhāya vuttatāya ^b^tabbisiṭṭhūpanidhā^eb^ nāma.</p>
<p>[03]Yā pana tesaṃ tesaṃ samodhānamapekkhitvā tidaṇḍaṃ, aṭṭhapadaṃ, dhaññarāsi, puppharāsītiādikā paññāpanā, ayaṃ ^b^samodhānapaññatti^eb^ nāma. Yā purimassa purimassa upanikkhipitvā dve, tīṇi, cattārītiādikā paññāpanā, ayaṃ ^a^M0.0028^ea^^b^upanikkhittapaññatti^eb^ nāma. Yā taṃ taṃ dhammasabhāvaṃ apekkhitvā pathavī, tejo, kakkhaḷatā, uṇhatātiādikā paññāpanā, ayaṃ ^b^tajjāpaññatti^eb^ nāma. Yā pana santativicchedābhāvaṃ apekkhitvā āsītiko, nāvutikotiādikā paññāpanā, ayaṃ ^b^santatipaññatti^eb^ nāma. Etāsu pana tajjāpaññatti vijjamānapaññattiyeva. Sesā avijjamānapakkhañceva, avijjamānena avijjamānapakkhañca bhajanti.</p>
<p>[03]Aṭṭhakathāmuttakena ācariyanayeneva aparāpi cha paññattiyo – kiccapaññatti, saṇṭhānapaññatti, liṅgapaññatti, bhūmipaññatti, paccattapaññatti, asaṅkhatapaññattīti. Tattha bhāṇako, dhammakathikotiādikā kiccavasena paññāpanā ^b^kiccapaññatti^eb^ nāma. Kiso, thūlo, parimaṇḍalo, caturassotiādikā saṇṭhānavasena paññāpanā ^b^saṇṭhānapaññatti^eb^^a^P0.0175^ea^ nāma. Itthī, purisotiādikā liṅgavasena paññāpanā ^b^liṅgapaññati^eb^ nāma. Kāmāvacarā, rūpāvacarā, arūpāvacarā, kosalakā, mādhurātiādikā bhūmivasena paññāpanā ^b^bhūmipaññatti^eb^ nāma. Tisso ^a^V0.0029^ea^, nāgo, sumanotiādikā paccattanāmakaraṇamattavasena paññāpanā ^b^paccattapaññatti^eb^ nāma. Nirodho, nibbānantiādikā asaṅkhatadhammassa paññāpanā ^b^asaṅkhatapaññatti^eb^ nāma. Tattha ekaccā bhūmipaññatti asaṅkhatapaññatti ca vijjamānapaññattiyeva, kiccapaññatti vijjamānena avijjamānapakkhaṃ bhajati. Sesā avijjamānapaññattiyo nāma.</p>
<p>[03]^b^2^eb^^b^.^eb^ Idāni yāsaṃ paññattīnaṃ uddesavāre saṅkhepato sarūpadassanaṃ kataṃ, saṅkhepatoyeva tāva tāsaṃ vatthuṃ vibhajitvā dassanavasena tā dassetuṃ ^b^kittāvatā^eb^tiādimāha. Tattha pucchāya tāva evamattho veditabbo – yā ayaṃ khandhānaṃ ‘khandhā’ti paññāpanā, dassanā, ṭhapanā, sā kittakena hotīti kathetukamyatāpucchā. Parato ^b^kittāvatā āyatanāna^eb^ntiādīsupi eseva nayo. Vissajjanepi evamattho veditabbo – yattakena paññāpanena saṅkhepato pañcakkhandhāti vā pabhedato ‘‘rūpakkhandho…pe… viññāṇakkhandho’’ti vā; tatrāpi rūpakkhandho kāmāvacaro, sesā catubhūmikāti vā evarūpaṃ paññāpanaṃ hoti; ettakena khandhānaṃ ‘khandhā’ti paññatti hoti.</p>
<p>[03]^b^3^eb^^b^.^eb^ Tathā yattakena paññāpanena saṅkhepato dvādasāyatanānīti vā, pabhedato ‘‘cakkhāyatanaṃ…pe… dhammāyatana’’nti vā; tatrāpi dasāyatanā kāmāvacarā ^a^M0.0029^ea^, dvāyatanā catubhūmikāti vā, evarūpaṃ paññāpanaṃ hoti; ettakena āyatanānaṃ āyatanānīti paññatti hoti.</p>
<p>[03]^b^4^eb^^b^.^eb^ Yattakena paññāpanena saṅkhepato aṭṭhārasa dhātuyoti vā ^a^P0.0176^ea^, pabhedato ‘‘cakkhudhātu…pe… manoviññāṇadhātū’’ti vā; tatrāpi soḷasa dhātuyo kāmāvacarā, dve dhātuyo catubhūmikāti vā evarūpaṃ paññāpanaṃ hoti; ettakena dhātūnaṃ dhātūti paññatti hoti.</p>
<p>[03]^b^5^eb^^b^.^eb^ Yattakena paññāpanena saṅkhepato cattāri saccānīti vā, pabhedato ‘‘dukkhasaccaṃ…pe… nirodhasacca’’nti vā; tatrāpi dve saccā lokiyā, dve saccā lokuttarāti vā evarūpaṃ paññāpanaṃ hoti; ettakena saccānaṃ ‘saccānī’ti paññatti hoti.</p>
<p>[03]^b^6^eb^^b^.^eb^ Yattakena paññāpanena saṅkhepato bāvīsatindriyānīti vā, pabhedato ‘‘cakkhundriyaṃ…pe… aññātāvindriya’’nti vā; tatrāpi dasindriyāni kāmāvacarāni, navindriyāni ^a^V0.0030^ea^ missakāni, tīṇi indriyāni lokuttarānīti vā evarūpaṃ paññāpanaṃ hoti; ettakena indriyānaṃ indriyānīti paññatti hoti. Ettāvatā saṅkhepato vatthuṃ vibhajitvā dassanavasena pañca paññattiyo dassitā honti.</p>
<p>[03]^b^7^eb^^b^.^eb^ Idāni vitthārato vatthuṃ vibhajitvā dassanavasena puggalapaññattiṃ dassetuṃ ^b^samayavimutto asamayavimutto^eb^tiādimāha. Sammāsambuddhena hi tile visārayamānena viya, vāke hīrayamānena viya ca, heṭṭhā vibhaṅgappakaraṇe imāsaṃ pañcannaṃ paññattīnaṃ vatthubhūtā khandhādayo nippadesena kathitāti tena te idha ekadeseneva kathesi. Chaṭṭhā puggalapaññatti heṭṭhā akathitāva. Idhāpi uddesavāre ekadeseneva kathitā; tasmā taṃ vitthārato kathetukāmo samayavimutto asamayavimuttoti ekakato paṭṭhāya yāva dasakā mātikaṃ ṭhapesīti.</p>
<p>[06]Mātikāvaṇṇanā.</p>
</h4>
</h3>
</h2>
</h1>
</h0>
<h0>
<h0n>2. Niddesavaṇṇanā</h0n>
<h1>
<h1n>1. Ekakaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^1^eb^^b^.^eb^ Idāni ^a^M0.0030^ea^^a^P0.0177^ea^ yathāṭhapitaṃ mātikaṃ ādito paṭṭhāya vibhajitvā dassetuṃ – ^b^katamo ca puggalo samayavimutto^eb^tiādimāha. Tattha ^b^idhā^eb^ti imasmiṃ sattaloke. ^b^Ekacco puggalo^eb^ti eko puggalo. ^b^Kālena kāla^eb^nti ettha bhummavasena attho veditabbo. Ekekasmiṃ kāleti vuttaṃ hoti. ^b^Samayena samaya^eb^nti idaṃ purimasseva vevacanaṃ. ^b^Aṭṭha vimokkhe^eb^ti rūpāvacarārūpāvacaraaṭṭhasamāpattiyo. Tāsañhi paccanīkadhammehi vimuccanato vimokkhoti nāmaṃ. ^b^Kāyenā^eb^ti vimokkhasahajātena nāmakāyena. ^b^Phusitvā viharatī^eb^ti paṭilabhitvā iriyati. Katamasmiṃ panesa kāle vimokkhe phusitvā viharatīti? Samāpattiṃ samāpajjitukāmassa hi kālo nāma atthi, akālo nāma atthi. Tattha pātova sarīrapaṭijagganakālo, vattakaraṇakālo ca samāpajjanassa akālo nāma. Sarīraṃ pana paṭijaggitvā vattaṃ katvā vasanaṭṭhānaṃ ^a^V0.0031^ea^ pavisitvā nisinnassa yāva piṇḍāya gamanakālo nāgacchati, etasmiṃ antare samāpajjanassa kālo nāma.</p>
<p>[03]Piṇḍāya gamanakālaṃ pana sallakkhetvā nikkhantassa cetiyavandanakālo, bhikkhusaṅghaparivutassa vitakkamāḷake ṭhānakālo piṇḍāya gamanakālo gāme caraṇakālo; āsanasālāya yāgupānakālo vattakaraṇakāloti ayampi samāpajjanassa akālo nāma. Āsanasālāya pana vivitte okāse sati yāva bhattakālo nāgacchati, etasmimpi antare samāpajjanassa kālo nāma. Bhattaṃ pana bhuñjanakālo, vihāragamanakālo, pattacīvarapaṭisāmanakālo, divāvattakaraṇakālo, paripucchādānakāloti ayampi samāpajjanassa akālo nāma. Yo akālo, sveva asamayo. Taṃ sabbampi ṭhapetvā avasese kāle kāle, samaye samaye vuttappakāre aṭṭha ^a^P0.0178^ea^ vimokkhe sahajātanāmakāyena paṭilabhitvā viharanto, ‘‘idhekacco puggalo…pe… viharatī’’ti vuccati.</p>
<p>[03]Apicesa ^a^M0.0031^ea^ saphassakehi sahajātanāmadhammehi sahajātadhamme phusatiyeva nāma, upacārena appanaṃ phusatiyeva nāma. Purimāya appanāya aparaṃ appanaṃ phusatiyeva. Yena hi saddhiṃ ye dhammā sahajātā, tena te paṭiladdhā nāma honti. Phassenāpi phuṭṭhāyeva nāma honti. Upacārampi appanāya paṭilābhakāraṇameva, tathā purimā appanā aparaappanāya. Tatrāssa evaṃ sahajātehi sahajātānaṃ phusanā veditabbā – paṭhamajjhānañhi vitakkādīhi pañcaṅgikaṃ. Tasmiṃ ṭhapetvā tāni aṅgāni sesā atirekapaṇṇāsadhammā cattāro khandhā nāma honti. Tena nāmakāyena paṭhamajjhānasamāpattivimokkhaṃ phusitvā paṭilabhitvā viharati. Dutiyaṃ jhānaṃ pītisukhacittekaggatāhi tivaṅgikaṃ, tatiyaṃ sukhacittekaggatāhi duvaṅgikaṃ, catutthaṃ upekkhācittekaggatāhi duvaṅgikaṃ, tathā ākāsānañcāyatanaṃ…pe… nevasaññānāsaññāyatanañca. Tattha ṭhapetvā tāni aṅgāni sesā atirekapaṇṇāsadhammā cattāro khandhā nāma honti. Tena nāmakāyena nevasaññānāsaññāyatanasamāpattivimokkhaṃ phusitvā paṭilabhitvā viharati.</p>
<p>[03]^b^Paññāya cassa disvā^eb^ti vipassanāpaññāya saṅkhāragataṃ, maggapaññāya catusaccadhamme passitvā. ^b^Ekacce āsavā parikkhīṇā hontī^eb^ti upaḍḍhupaḍḍhā paṭhamamaggādivajjhā āsavā parikkhīṇā honti. ^b^Ayaṃ vuccati puggalo samayavimutto^eb^ti ettha aṭṭhasamāpattilābhī puthujjano tena ^a^V0.0032^ea^ nāmakāyena phusitvā viharatīti ^a^P0.0179^ea^ vattuṃ vaṭṭati. Pāḷiyaṃ pana ‘‘ekacce āsavā parikkhīṇā’’ti vuttaṃ. Puthujjanassa ca khīṇā āsavā nāma natthi, tasmā so na gahito. Aṭṭhasamāpattilābhī khīṇāsavopi tena nāmakāyena phusitvā viharatīti vattuṃ vaṭṭati. Tassa pana aparikkhīṇāsavā nāma natthi, tasmā sopi na gahito. ^b^Samayavimutto^eb^ti pana tiṇṇaṃ sotāpannasakadāgāmianāgāmīnaṃyevetaṃ nāmanti veditabbaṃ.</p>
<p>[03]^b^2^eb^^b^.^eb^ Asamayavimuttaniddese – purimasadisaṃ vuttanayeneva veditabbaṃ. ^b^Asamayavimutto^eb^ti panettha sukkhavipassakakhīṇāsavassetaṃ nāmaṃ. Sukkhavipassakā pana sotāpannasakadāgāmianāgāmino aṭṭhasamāpattilābhino ca khīṇāsavā puthujjanā ca imasmiṃ duke na labbhanti, dukamuttakapuggalā ^a^M0.0032^ea^ nāma honti. Tasmā satthā attano buddhasubuddhatāya heṭṭhā gahite ca aggahite ca saṅkaḍḍhitvā saddhiṃ piṭṭhivaṭṭakehi tantiṃ āropento ^b^sabbepi ariyapuggalā^eb^tiādimāha. Tattha ^b^ariye vimokkhe^eb^ti kilesehi ārakattā ariyeti saṅkhaṃ gate lokuttaravimokkhe. Idaṃ vuttaṃ hoti – bāhirānañhi aṭṭhannaṃ samāpattīnaṃ samāpajjantassa samayopi atthi asamayopi. Maggavimokkhena vimuccanassa samayo vā asamayo vā natthi. Yassa saddhā balavatī, vipassanā ca āraddhā, tassa gacchantassa tiṭṭhantassa nisīdantassa nipajjantassa khādantassa bhuñjantassa maggaphalapaṭivedho nāma na hotīti natthi. Iti maggavimokkhena vimuccanassa samayo vā asamayo vā natthīti heṭṭhā gahite ca aggahite ca saṅkaḍḍhitvā imaṃ piṭṭhivaṭṭakaṃ tantiṃ āropesi dhammarājā. Samāpattilābhī puthujjano imāyapi tantiyā aggahitova. Bhajāpiyamāno pana ^a^P0.0180^ea^ samāpattivikkhambhitānaṃ kilesānaṃ vasena samayavimuttabhāvaṃ bhajeyya.</p>
<p>[03]^b^3^eb^^b^.^eb^ Kuppadhammākuppadhammaniddesesu – yassa adhigato samāpattidhammo kuppati nassati, so ^b^kuppadhammo. Rūpasahagatāna^eb^nti rūpanimittasaṅkhātena rūpena sahagatānaṃ. Tena saddhiṃ pavattānaṃ na vinā rūpārammaṇānaṃ catunnaṃ rūpāvacarajjhānānanti attho. ^b^Arūpasahagatāna^eb^nti rūpato aññaṃ, na rūpanti arūpaṃ. Arūpena sahagatānaṃ tena saddhiṃ pavattānaṃ na vinā arūpārammaṇānaṃ catunnaṃ arūpāvacarajjhānānanti attho. ^b^Na nikāmalābhī^eb^ti pañcahākārehi aciṇṇavasitāya icchitākārena aladdhattā na nikāmalābhī. Appaguṇasamāpattikoti attho. ^b^Na akicchalābhī^eb^ti kicchalābhī dukkhalābhī. Yo āgamanamhi kilese vikkhambhento upacāraṃ pāpento ^a^V0.0033^ea^ appanaṃ pāpento cittamañjūsaṃ labhanto dukkhena kicchena sasaṅkhārena sappayogena kilamanto taṃ sampadaṃ pāpuṇituṃ sakkoti, so na akicchalābhī nāma. ^b^Na akasiralābhī^eb^ti avipulalābhī. Samāpattiṃ appetvā addhānaṃ pharituṃ na sakkoti. Ekaṃ dve cittavāre vattetvā sahasāva vuṭṭhātīti attho.</p>
<p>[03]^b^Yatthicchaka^eb^nti yasmiṃ okāse samāpattiṃ appetvā nisīdituṃ icchati. ^b^Yadicchaka^eb^nti kasiṇajjhānaṃ vā ānāpānajjhānaṃ vā brahmavihārajjhānaṃ vā asubhajjhānaṃ ^a^M0.0033^ea^ vāti yaṃ yaṃ samāpattiṃ appetvā nisīdituṃ icchati. ^b^Yāvaticchaka^eb^nti addhānaparicchedena yattakaṃ kālaṃ icchati. Idaṃ vuttaṃ hoti – yattha yattha yaṃ yaṃ samāpattiṃ yattakaṃ addhānaṃ samāpajjitumpi vuṭṭhātumpi icchati, tattha tattha taṃ taṃ samāpattiṃ tattakaṃ addhānaṃ samāpajjitumpi vuṭṭhātumpi na sakkoti. Candaṃ vā sūriyaṃ vā ulloketvā ‘imasmiṃ ^a^P0.0181^ea^ cande vā sūriye vā ettakaṃ ṭhānaṃ gate vuṭṭhahissāmī’ti paricchinditvā jhānaṃ samāpanno yathāparicchedena vuṭṭhātuṃ na sakkoti, antarāva vuṭṭhāti; samāpattiyā appaguṇatāyāti.</p>
<p>[03]^b^Pamādamāgammā^eb^ti pamādaṃ paṭicca. ^b^Ayaṃ vuccatī^eb^ti ayaṃ evaṃvidho puggalo kuppadhammoti vuccati. Idaṃ pana aṭṭhasamāpattilābhino puthujjanassa sotāpannassa sakadāgāminoti tiṇṇaṃ puggalānaṃ nāmaṃ. Etesañhi samādhipāribandhakā vipassanāpāribandhakā ca dhammā na suvikkhambhitā, na suvikkhālitā, tena tesaṃ samāpatti nassati parihāyati. Sā ca kho neva sīlabhedena, nāpattivītikkamena. Na garukamokkhadhammo panesa appamattakenapi kiccakaraṇīyena vā vattabhedamattakena vā nassati.</p>
<p>[03]Tatridaṃ vatthu – eko kira thero samāpattiṃ vaḷañjeti. Tasmiṃ piṇḍāya gāmaṃ paviṭṭhe dārakā pariveṇe kīḷitvā pakkamiṃsu. Thero āgantvā ‘pariveṇaṃ sammajjitabba’nti cintetvā asammajjitvā vihāraṃ pavisitvā ‘samāpattiṃ appessāmī’ti nisīdi. So appetuṃ asakkonto, ‘kiṃ nu kho āvaraṇa’nti sīlaṃ āvajjanto appamattakampi vītikkamaṃ adisvā ‘vattabhedo nu kho atthī’ti olokento pariveṇassa asammaṭṭhabhāvaṃ ñatvā sammajjitvā pavisitvā nisīdanto samāpattiṃ appentova nisīdi.</p>
<p>[03]^b^4^eb^^b^.^eb^ Akuppadhammaniddeso ^a^V0.0034^ea^ vuttapaṭipakkhavaseneva veditabbo. ^b^Akuppadhammo^eb^ti idaṃ pana aṭṭhasamāpattilābhino anāgāmissa ceva khīṇāsavassa cāti dvinnaṃ puggalānaṃ nāmaṃ. Tesañhi samādhipāribandhakā vipassanāpāribandhakā ca dhammā suvikkhambhitā suvikkhālitā; tena tesaṃ ^a^P0.0182^ea^ bhassasaṅgaṇikārāmādikiccena vā aññena vā yena kenaci attano anurūpena pamādena vītināmentānampi samāpatti na kuppati, na nassati. Sukkhavipassakā pana sotāpannasakadāgāmianāgāmikhīṇāsavā imasmiṃ duke ^a^M0.0034^ea^ na labbhanti; dukamuttakapuggalā nāma honti. Tasmā satthā attano buddhasubuddhatāya heṭṭhā gahite ca aggahite ca saṅkaḍḍhitvā imasmimpi duke saddhiṃ piṭṭhivaṭṭakehi tantiṃ āropento ^b^sabbepi ariyapuggalā^eb^tiādimāha. Aṭṭhannañhi samāpattīnaṃ kuppanaṃ nassanaṃ bhaveyya, lokuttaradhammassa pana sakiṃ paṭividdhassa kuppanaṃ nassanaṃ nāma natthi, taṃ sandhāyetaṃ vuttaṃ.</p>
<p>[03]^b^5^eb^^b^.^eb^ Parihānadhammāparihānadhammaniddesāpi kuppadhammākuppadhammaniddesavaseneva veditabbā. Kevalañhi idha puggalassa pamādaṃ paṭicca dhammānaṃ parihānampi aparihānampi gahitanti idaṃ pariyāyadesanāmattameva nānaṃ. Sesaṃ sabbattha tādisameva.</p>
<p>[03]^b^7^eb^^b^.^eb^ Cetanābhabbaniddese – ^b^cetanābhabbo^eb^ti cetanāya aparihāniṃ āpajjituṃ bhabbo. ^b^Sace anusañcetetī^eb^ti, sace samāpajjati. Samāpattiñhi samāpajjanto anusañceteti nāma. So na parihāyati, itaro parihāyati.</p>
<p>[03]^b^8^eb^^b^.^eb^ Anurakkhaṇābhabbaniddese – ^b^anurakkhaṇābhabbo^eb^ti anurakkhaṇāya aparihāniṃ āpajjituṃ bhabbo. ^b^Sace anurakkhatī^eb^ti sace anupakāradhamme pahāya upakāradhamme sevanto samāpajjati. Evañhi paṭipajjanto anurakkhati nāma. So na parihāyati, itaro parihāyati.</p>
<p>[03]Ime dvepi samāpattiṃ ṭhapetuṃ thāvaraṃ kātuṃ paṭibalā. Cetanābhabbato pana anurakkhaṇābhabbova balavataro. Cetanābhabbo hi upakārānupakāre dhamme na jānāti. Ajānanto upakāradhamme nudati nīharati, anupakāradhamme sevati. So te sevanto samāpattito parihāyati ^a^V0.0035^ea^. Anurakkhaṇābhabbo upakārānupakāre dhamme jānāti. Jānanto anupakāradhamme ^a^P0.0183^ea^ nudati nīharati, upakāradhamme sevati. So te sevanto samāpattito na parihāyati.</p>
<p>[03]Yathā hi dve khettapālā eko paṇḍurogena sarogo akkhamo sītādīnaṃ, eko arogo sītādīnaṃ saho. Sarogo heṭṭhākuṭiṃ na otarati, rattārakkhaṃ divārakkhaṃ vijahati. Tassa divā sukamorādayo khettaṃ otaritvā sālisīsaṃ khādanti, rattiṃ migasūkarādayo pavisitvā khalaṃ ^a^M0.0035^ea^ tacchi taṃ viya chetvā gacchanti. So attano pamattakāraṇā puna bījamattampi na labhati. Itaro rattārakkhaṃ divārakkhaṃ na vijahati. So attano appamattakāraṇā ekakarīsato cattāripi aṭṭhapi sakaṭāni labhati.</p>
<p>[03]Tattha sarogakhettapālo viya cetanābhabbo, arogo viya anurakkhaṇābhabbo daṭṭhabbo. Sarogassa attano pamādena puna bījamattassapi alabhanaṃ viya cetanābhabbassa upakārānupakāre dhamme ajānitvā upakāre pahāya anupakāre sevantassa samāpattiyā parihānaṃ. Itarassa attano appamādena ekakarīsamattato catuaṭṭhasakaṭauddharaṇaṃ viya anurakkhaṇābhabbassa upakārānupakāre dhamme jānitvā anupakāre pahāya upakāre sevantassa samāpattiyā aparihānaṃ veditabbaṃ. Evaṃ cetanābhabbato anurakkhaṇābhabbova samāpattiṃ thāvaraṃ kātuṃ balavataroti veditabbo.</p>
<p>[03]^b^9^eb^^b^.^eb^ Puthujjananiddese – ^b^tīṇi saṃyojanānī^eb^ti diṭṭhisaṃyojanasīlabbataparāmāsasaṃyojanavicikicchāsaṃyojanāni. Etāni hi phalakkhaṇe pahīnāni nāma honti. Ayaṃ pana phalakkhaṇepi na hotīti dasseti. ^b^Tesaṃ dhammāna^eb^nti tesaṃ saṃyojanadhammānaṃ. Maggakkhaṇasmiñhi tesaṃ pahānāya paṭipanno nāma hoti. Ayaṃ pana maggakkhaṇepi na hoti. Ettāvatā vissaṭṭhakammaṭṭhāno thūlabālaputhujjanova idha kathitoti veditabbo.</p>
<p>[03]^b^10^eb^^b^.^eb^ Gotrabhuniddese ^a^P0.0184^ea^ – ^b^yesaṃ dhammāna^eb^nti yesaṃ gotrabhuñāṇena saddhiṃ uppannānaṃ paropaṇṇāsakusaladhammānaṃ. ^b^Ariyadhammassā^eb^ti lokuttaramaggassa. ^b^Avakkanti hotī^eb^ti okkanti nibbatti pātubhāvo hoti. ^b^Ayaṃ vuccatī^eb^ti ayaṃ nibbānārammaṇena ñāṇena sabbaṃ puthujjanasaṅkhaṃ puthujjanagottaṃ ^a^V0.0036^ea^ puthujjanamaṇḍalaṃ puthujjanapaññattiṃ atikkamitvā ariyasaṅkhaṃ ariyagottaṃ ariyamaṇḍalaṃ ariyapaññattiṃ okkamanato gotrabhūpuggalo nāma vuccati.</p>
<p>[03]^b^11^eb^^b^.^eb^ Bhayūparataniddese – bhayena uparatoti ^b^bhayūparato^eb^. Sattapi sekkhā puthujjanā ca bhāyitvā pāpato oramanti pāpaṃ na karonti ^a^M0.0036^ea^. Tattha puthujjanā duggatibhayaṃ, vaṭṭabhayaṃ, kilesabhayaṃ, upavādabhayanti cattāri bhayāni bhāyanti. Tesu bhāyitabbaṭṭhena duggatiyeva bhayaṃ ^b^duggatibhayaṃ^eb^. Sesesupi eseva nayo. Tattha puthujjano ‘sace tvaṃ pāpaṃ karissasi, cattāro apāyā mukhaṃ vivaritvā ṭhitacchātaajagarasadisā, tesu dukkhaṃ anubhavanto kathaṃ bhavissasī’ti duggatibhayaṃ bhāyitvā pāpaṃ na karoti. Anamataggasaṃsāravaṭṭaṃyeva pana ^b^vaṭṭabhayaṃ^eb^ nāma. Sabbampi akusalaṃ ^b^kilesabhayaṃ^eb^ nāma. Garahā pana ^b^upavādabhayaṃ^eb^ nāma. Tānipi bhāyitvā puthujjano pāpaṃ na karoti. Sotāpannasakadāgāmianāgāmino pana tayo sekkhā duggatiṃ atītattā sesāni tīṇi bhayāni bhāyitvā pāpaṃ na karonti. Maggaṭṭhakasekkhā āgamanavasena vā asamucchinnabhayattā vā ^b^bhayūparatā^eb^ nāma honti. Khīṇāsavo imesu catūsu bhayesu ekampi na bhāyati. So hi sabbaso samucchinnabhayo; tasmā ^b^abhayūparato^eb^ti vuccati. Kiṃ pana so upavādampi na bhāyatīti? Na bhāyati. Upavādaṃ pana rakkhatīti vattuṃ vaṭṭati. Doṇuppalavāpigāme khīṇāsavatthero viya.</p>
<p>[03]^b^12^eb^^b^.^eb^ Abhabbāgamananiddese ^a^P0.0185^ea^ – sammattaniyāmāgamanassa abhabboti ^b^abhabbāgamano. Kammāvaraṇenā^eb^ti pañcavidhena ānantariyakammena. ^b^Kilesāvaraṇenā^eb^ti niyatamicchādiṭṭhiyā. ^b^Vipākāvaraṇenā^eb^ti ahetukaduhetukapaṭisandhiyā. ^b^Assaddhā^eb^ti buddhadhammasaṅghesu saddhārahitā. ^b^Acchandikā^eb^ti kattukamyatākusalacchandarahitā. Te ṭhapetvā jambudīpaṃ itaradīpattayavāsino veditabbā. Tesu hi manussā acchandikabhāvaṃ paviṭṭhā nāma. ^b^Duppaññā^eb^ti bhavaṅgapaññārahitā. ^b^Abhabbā^eb^ti appaṭiladdhamaggaphalūpanissayā. ^b^Niyāma^eb^nti magganiyāmaṃ, sammattaniyāmaṃ. ^b^Okkamitu^eb^nti etaṃ kusalesu dhammesu sammattasaṅkhātaṃ niyāmaṃ okkamituṃ pavisituṃ tattha patiṭṭhātuṃ abhabbā.</p>
<p>[03]^b^13^eb^^b^.^eb^ Bhabbāgamananiddeso vuttapaṭipakkhanayena veditabbo. Evamimasmiṃ duke ye ca puggalā pañcānantariyakā, ye ca niyatamicchādiṭṭhikā, yehi ca ahetukaduhetukapaṭisandhi gahitā ^a^V0.0037^ea^, ye ca buddhādīnaṃ na saddahanti, yesañca kattukamyatāchando natthi, ye ca aparipuṇṇabhavaṅgapaññā, yesañca maggaphalānaṃ upanissayo natthi, te sabbepi sammattaniyāmaṃ okkamituṃ abhabbā, viparītā bhabbāti vuttā.</p>
<p>[03]^b^14^eb^^b^.^eb^ Niyatāniyataniddese ^a^M0.0037^ea^ – ^b^ānantarikā^eb^ti āntarikakammasamaṅgino. ^b^Micchādiṭṭhikā^eb^ti niyatamicchādiṭṭhisamaṅgino. Sabbepi hete nirayassa atthāya niyatattā ^b^niyatā^eb^ nāma. Aṭṭha pana ariyapuggalā sammābhāvāya uparūparimaggaphalatthāya ceva anupādāparinibbānatthāya ca niyatattā ^b^niyatā^eb^ nāma. Avasesapuggalā pana anibaddhagatikā. Yathā ākāse khittadaṇḍo pathaviyaṃ patanto ‘aggena vā majjhena vā mūlena vā patissatī’ti na ñāyati; evameva ‘asukagatiyā nāma nibbattissantī’ti niyamābhāvā ^b^aniyatā^eb^ nāmāti veditabbā. Yā pana uttarakurukānaṃ niyatagatikatā ^a^P0.0186^ea^ vuttā, na sā niyatadhammavasena. Micchattasammattaniyatadhammāyeva hi niyatā nāma. Tesañca vasenāyaṃ puggalaniyamo kathitoti.</p>
<p>[03]^b^15^eb^^b^.^eb^ Paṭipannakaniddese – ^b^maggasamaṅgino^eb^ti maggaṭṭhakapuggalā. Te hi phalatthāya paṭipannattā ^b^paṭipannakā^eb^ nāma. ^b^Phalasamaṅgino^eb^ti phalapaṭilābhasamaṅgitāya phalasamaṅgino. Phalapaṭilābhato paṭṭhāya hi te phalasamāpattiṃ asamāpannāpi phale ṭhitāyeva nāma.</p>
<p>[03]^b^16^eb^^b^.^eb^ Samasīsīniddese – ^b^apubbaṃ acarima^eb^nti apure apacchā, ekappahārenevāti attho. ^b^Pariyādāna^eb^nti parikkhayo. ^b^Ayaṃ vuccatī^eb^ti ayaṃ puggalo ^b^samasīsī^eb^ nāma vuccati. So panesa tividho hoti – iriyāpathasamasīsī, rogasamasīsī, jīvitasamasīsīti. Tattha yo caṅkamantova vipassanaṃ paṭṭhapetvā arahattaṃ patvā caṅkamantova parinibbāti ^b^padumatthero^eb^ viya; ṭhitakova vipassanaṃ paṭṭhapetvā arahattaṃ patvā ṭhitakova parinibbāti ^b^koṭapabbatavihāravāsītissatthero^eb^ viya; nisinnova vipassanaṃ paṭṭhapetvā arahattaṃ patvā nisinnova parinibbāti, nipannova vipassanaṃ paṭṭhapetvā arahattaṃ patvā nipannova parinibbāti – ayaṃ ^b^iriyāpathasamasīsī^eb^ nāma.</p>
<p>[03]Yo pana ekaṃ rogaṃ patvā antorogeyeva vipassanaṃ paṭṭhapetvā arahattaṃ patvā teneva rogena parinibbāti – ayaṃ ^b^rogasamasīsī^eb^ nāma.</p>
<p>[03]Kataro ^a^M0.0038^ea^^a^V0.0038^ea^ jīvitasamasīsī nāma? ‘‘Sīsanti terasa sīsāni – palibodhasīsañca taṇhā, vinibandhanasīsañca māno, parāmāsasīsañca diṭṭhi, vikkhepasīsañca uddhaccaṃ, saṃkilesasīsañca avijjā, adhimokkhasīsañca saddhā, paggahasīsañca vīriyaṃ, upaṭṭhānasīsañca sati, avikkhepasīsañca samādhi, dassanasīsañca paññā, pavattasīsañca jīvitindriyaṃ, gocarasīsañca vimokkho, saṅkhārasīsañca nirodho’’ti (paṭi. ma. 1.87). Tattha kilesasīsaṃ avijjaṃ arahattamaggo pariyādiyati. Pavattasīsaṃ jīvitindriyaṃ cuticittaṃ pariyādiyati. Avijjāpariyādāyakaṃ ^a^P0.0187^ea^ cittaṃ jīvitindriyaṃ pariyādātuṃ na sakkoti. Jīvitindriyapariyādāyakaṃ cittaṃ avijjaṃ pariyādātuṃ na sakkoti. Avijjāpariyādāyakaṃ cittaṃ aññaṃ, jīvitindriyapariyādāyakaṃ cittaṃ aññaṃ. Yassa cetaṃ sīsadvayaṃ samaṃ pariyādānaṃ gacchati, so ^b^jīvitasamasīsī^eb^ nāma.</p>
<p>[03]Kathamidaṃ samaṃ hotīti? Vārasamatāya. Yasmiñhi vāre maggavuṭṭhānaṃ hoti – sotāpattimagge pañca paccavekkhaṇāni, sakadāgāmimagge pañca, anāgāmimagge pañca, arahattamagge cattārīti ekūnavīsatiyā paccavekkhaṇañāṇe patiṭṭhāya bhavaṅgaṃ otaritvā parinibbāyati. Imāya vārasamatāya idaṃ ubhayasīsapariyādānaṃ samaṃ hoti nāma. Tenāyaṃ puggalo jīvitasamasīsīti vuccati. Ayameva ca idha adhippeto.</p>
<p>[03]^b^17^eb^^b^.^eb^ Ṭhitakappīniddese – ṭhito kappoti ṭhitakappo, ṭhitakappo assa atthīti ^b^ṭhitakappī^eb^. Kappaṃ ṭhapetuṃ samatthoti attho. ^b^Uḍḍayhanavelā assā^eb^ti jhāyanakālo bhaveyya. ^b^Neva tāvā^eb^ti yāva esa maggasamaṅgī puggalo sotāpattiphalaṃ na sacchikaroti, neva tāva kappo jhāyeyya. Jhāyamānopi ajjhāyitvāva tiṭṭheyya. Kappavināso hi nāma mahāvikāro mahāpayogo koṭisatasahassacakkavāḷassa jhāyanavasena mahālokavināso. Ayampi evaṃ mahāvināso tiṭṭheyya vāti vadati. Sāsane pana dharamāne ayaṃ kappavināso nāma natthi. Kappavināse sāsanaṃ natthi. Gatakoṭike hi kāle kappavināso nāma hoti. Evaṃ santepi satthā antarāyābhāvaṃ dīpetuṃ idaṃ kāraṇaṃ āhari – ‘‘idampi bhaveyya, maggasamaṅgino pana phalassa antarāyo na sakkā kātu’’nti. Ayaṃ pana puggalo kappaṃ ṭhapento kittakaṃ kālaṃ ṭhapeyyāti? Yasmiṃ ^a^M0.0039^ea^ vāre maggavuṭṭhānaṃ hoti, atha bhavaṅgaṃ āvaṭṭentaṃ manodvārāvajjanaṃ uppajjati. Tato tīṇi anulomāni, ekaṃ gotrabhucittaṃ, ekaṃ maggacittaṃ, dve phalacittāni, pañca ^a^V0.0039^ea^ paccavekkhaṇañāṇānīti ^a^P0.0188^ea^ ettakaṃ kālaṃ ṭhapeyya. Imaṃ panatthaṃ bāhirāya āgantukūpamāyapi evaṃ dīpayiṃsu. Sace hi sotāpattimaggasamaṅgissa matthakūpari yojanikaṃ ekagghanaselaṃ tivaṭṭāya rajjuyā bandhitvā olambeyya, ekasmiṃ vaṭṭe chinne dvīhi olambeyya, dvīsu chinnesu ekena olambeyyeva, tasmimpi chinne abbhakūṭaṃ viya ākāse tiṭṭheyya, na tveva tassa puggalassa maggānantaraphalassa antarāyaṃ kareyyāti. Ayaṃ pana dīpanā parittā, purimāva mahantā. Na kevalaṃ pana sotāpattimaggaṭṭhova kappaṃ ṭhapeti, itare maggasamaṅginopi ṭhapentiyeva. Tena bhagavā heṭṭhā gahitañca aggahitañca sabbaṃ saṅkaḍḍhitvā saddhiṃ piṭṭhivaṭṭakapuggalehi imaṃ tantiṃ āropesi – ‘‘sabbepi maggasamaṅgino puggalā ṭhitakappino’’ti.</p>
<p>[03]^b^18^eb^^b^.^eb^ Ariyaniddese – kilesehi ārakattā ^b^ariyā^eb^. Sadevakena lokena araṇīyattā ariyā. Ariyaṭṭho nāma parisuddhaṭṭhoti parisuddhattāpi ariyā. Sesā aparisuddhatāya ^b^anariyā^eb^.</p>
<p>[03]^b^19^eb^^b^.^eb^ Sekkhaniddese – maggasamaṅgino maggakkhaṇe, phalasamaṅgino ca phalakkhaṇe, adhisīlasikkhādikā tissopi sikkhā sikkhantiyevāti ^b^sekkhā^eb^. Arahatā pana arahattaphalakkhaṇe tisso sikkhā sikkhitā. Puna tassa sikkhanakiccaṃ natthīti ^b^asekkhā^eb^. Iti satta ariyā sikkhantīti sekkhā. Khīṇāsavā aññassa santike sīlādīnaṃ sikkhitattā sikkhitaasekkhā nāma. Buddhapaccekabuddhā sayambhūtatāya asikkhitaasekkhā nāma. Sesapuggalā neva sikkhanti na sikkhitāti ^b^nevasekkhānāsekkhā^eb^.</p>
<p>[03]^b^20^eb^^b^.^eb^ Tevijjaniddese – paṭhamaṃ pubbenivāsadibbacakkhuñāṇāni nibbattetvā pacchā arahattaṃ pattopi, paṭhamaṃ arahattaṃ ^a^P0.0189^ea^ patvā pacchā pubbenivāsadibbacakkhuñāṇanibbattakopi ^b^tevijjo^eb^yeva nāma. Suttantakathā pana pariyāyadesanā abhidhammakathā nippariyāyadesanāti imasmiṃ ṭhāne āgamanīyameva dhuraṃ. Tasmā paṭhamaṃ dve vijjā nibbattetvā pacchā arahattaṃ pattova idha adhippeto. ^b^Chaḷabhiññe^eb^pi eseva nayo.</p>
<p>[03]^b^22^eb^^b^.^eb^ Sammāsambuddhaniddese ^a^M0.0040^ea^ – ^b^pubbe ananussutesū^eb^ti pacchimabhave saccappaṭivedhato pubbe aññassa ^a^V0.0040^ea^ kassaci santike assutapubbesu. Tato purimapurimesu pana bhavesu sabbaññubodhisattā buddhasāsane pabbajitvā tīṇi piṭakāni uggahetvā gatapaccāgatavattaṃ āruyha kammaṭṭhānaṃ anulomaṃ gotrabhuṃ āhacca ṭhapenti. Tasmā pacchimabhavasmiṃyeva anācariyakabhāvaṃ sandhāyetaṃ vuttaṃ. Tadā hi tathāgato pūritapāramittā aññassa santike sāmaṃ ananussutesu saṅkhatāsaṅkhatadhammesu ‘‘idaṃ dukkhaṃ…pe… ayaṃ dukkhanirodhagāminī paṭipadā’’ti attapaccakkhena ñāṇena cattāri saccāni abhisambujjhati.</p>
<p>[03]^b^Tattha cā^eb^ti tasmiñca catusaccasambodhisaṅkhāte arahattamagge. ^b^Sabbaññutaṃ pāpuṇāti balesu ca vasībhāva^eb^nti sabbaññutaññāṇañceva balesu ca ciṇṇavasībhāvaṃ pāpuṇāti. Buddhānañhi sabbaññutaññāṇassa ceva dasabalañāṇassa ca adhigamanato paṭṭhāya aññaṃ kātabbaṃ nāma natthi. Yathā pana ubhatosujātassa khattiyakumārassa abhisekappattito paṭṭhāya ‘idaṃ nāma issariyaṃ anāgata’nti na vattabbaṃ, sabbaṃ āgatameva hoti. Evameva buddhānaṃ arahattamaggassa āgamanato paṭṭhāya ‘ayaṃ nāma guṇo na āgato, na paṭividdho, na paccakkho’ti na vattabbo, sabbepi sabbaññuguṇā āgatā paṭividdhā paccakkhakatāva honti. ^b^Ayaṃ vuccatī^eb^ti ayaṃ evaṃ pāramīpūraṇasiddhānubhāvena ariyamaggena paṭividdhasabbaññuguṇo puggalo ^b^sammāsambuddho^eb^ti vuccati.</p>
<p>[03]^b^23^eb^^b^.^eb^ Paccekabuddhaniddesepi ^a^P0.0190^ea^ – ^b^pubbe ananussutesū^eb^ti pade pubbe vuttanayeneva attho veditabbo. Paccekabuddhopi hi pacchimabhave anācariyako attukkaṃsikañāṇeneva paṭividdhasacco sabbaññutaññāṇañceva balesu ca ciṇṇavasībhāvaṃ na pāpuṇāti.</p>
<p>[03]^b^24^eb^^b^.^eb^ Ubhatobhāgavimuttaniddese – ^b^aṭṭha vimokkhe kāyena phusitvā viharatī^eb^ti aṭṭha samāpattiyo sahajātanāmakāyena paṭilabhitvā viharati. ^b^Paññāya cassa disvā^eb^ti vipassanāpaññāya saṅkhāragataṃ, maggapaññāya cattāri saccāni passitvā cattāropi āsavā khīṇā honti. ^b^Ayaṃ vuccatī^eb^ti ^a^M0.0041^ea^ ayaṃ evarūpo puggalo ^b^ubhatobhāgavimutto^eb^ nāmāti vuccati. Ayañhi dvīhi bhāgehi dve vāre vimuttoti ubhatobhāgavimutto. Tatrāyaṃ theravādo – ^b^tipiṭakacūḷanāgatthero^eb^ tāva āha – ‘‘samāpattiyā vikkhambhanavimokkhena, maggena samucchedavimokkhena ^a^V0.0041^ea^ vimuttoti ubhatobhāgehi dve vāre vimutto’’ti. ^b^Tipiṭakamahādhammarakkhitatthero^eb^ ‘‘nāmanissitako eso’’ti vatvā –</p>
<p>[21]‘‘Accī yathā vātavegena khittā, (upasīvāti bhagavā;)</p>
<p>[27]Atthaṃ paleti na upeti saṅkhaṃ;</p>
<p>[26]Evaṃ munī nāmakāyā vimutto,</p>
<p>[22]Atthaṃ paleti na upeti saṅkha’’nti. (su. ni. 1080);</p>
<p>[03]Vatvā suttaṃ āharitvā ‘‘nāmakāyato ca rūpakāyato ca suvimuttattā ubhatobhāgavimutto’’ti āha. ^b^Tipiṭakacūḷābhayatthero^eb^ panāha – ‘‘samāpattiyā vikkhambhanavimokkhena ekavāraṃ vimutto maggena samucchedavimokkhena ekavāraṃ vimuttoti ubhatobhāgavimutto’’ti. Ime pana tayopi therā paṇḍitā, ‘tiṇṇampi vāde kāraṇaṃ dissatī’ti tiṇṇampi ^a^P0.0191^ea^ vādaṃ tantiṃ katvā ṭhapayiṃsu.</p>
<p>[03]Saṅkhepato pana arūpasamāpattiyā rūpakāyato vimutto, maggena nāmakāyato vimuttoti ubhohi bhāgehi vimuttattā ubhatobhāgavimutto. So catunnaṃ arūpasamāpattīnaṃ ekekato vuṭṭhāya saṅkhāre sammasitvā arahattaṃ pattānaṃ catunnaṃ, nirodhā vuṭṭhāya arahattaṃ pattassa anāgāmino ca vasena pañcavidho hoti. Tattha purimā cattāro samāpattisīsaṃ nirodhaṃ na samāpajjantīti pariyāyena ubhatobhāgavimuttā nāma. Aṭṭhasamāpattilābhī anāgāmī taṃ samāpajjitvā tato vuṭṭhāya vipassanaṃ vaḍḍhetvā arahattaṃ pattoti nippariyāyena ubhatobhāgavimuttaseṭṭho nāma. Nanu ca arūpāvacarajjhānampi upekkhācittekaggatāhi duvaṅgikaṃ rūpāvacaracatutthajjhānampi, tasmā tampi padaṭṭhānaṃ katvā arahattaṃ pattena ubhatobhāgavimuttena bhavitabbanti? Na bhavitabbaṃ. Kasmā? Rūpakāyato avimuttattā. Tañhi kilesakāyatova vimuttaṃ, na rūpakāyato; tasmā tato vuṭṭhāya arahattaṃ patto ubhatobhāgavimutto nāma na hoti ^a^M0.0042^ea^. Arūpāvacaraṃ pana nāmakāyato ca vimuttaṃ rūpakāyato cāti tadeva pādakaṃ katvā arahattaṃ patto ubhatobhāgavimutto hotīti veditabbo.</p>
<p>[03]^b^25^eb^^b^.^eb^ Paññāvimuttaniddese – paññāya vimuttoti ^b^paññāvimutto^eb^. So sukkhavipassako catūhi ^a^V0.0042^ea^ jhānehi vuṭṭhāya arahattaṃ pattā cattāro cāti pañcavidho hoti. Etesu hi ekopi aṭṭhavimokkhalābhī na hoti. Teneva ^b^na heva kho aṭṭha vimokkhe^eb^tiādimāha. Arūpāvacarajjhānesu pana ekasmiṃ sati ubhatobhāgavimuttoyeva nāma hotīti.</p>
<p>[03]^b^26^eb^^b^.^eb^ Kāyasakkhiniddese – ^b^ekacce āsavā^eb^ti heṭṭhimamaggattayavajjhā. ^b^Ayaṃ vuccatī^eb^ti ayaṃ evarūpo puggalo ^b^kāyasakkhī^eb^ti vuccati. So hi phuṭṭhantaṃ sacchikarotīti kāyasakkhī. Jhānaphassaṃ paṭhamaṃ phusati, pacchā nirodhaṃ nibbānaṃ sacchikarotītipi kāyasakkhī. So sotāpattiphalaṭṭhaṃ ādiṃ katvā yāva arahattamaggaṭṭhā chabbidho hoti.</p>
<p>[03]^b^27^eb^^b^.^eb^ Diṭṭhippattaniddese ^a^P0.0192^ea^ – ^b^idaṃ dukkha^eb^nti idaṃ dukkhaṃ, ettakaṃ dukkhaṃ, na ito uddhaṃ dukkhaṃ. ^b^Dukkhasamudayā^eb^dīsupi eseva nayo. ^b^Yathābhūtaṃ pajānātī^eb^ti ṭhapetvā taṇhaṃ pañcupādānakkhandhe ‘dukkhasacca’nti yāthāvasarasato pajānāti. Taṇhā pana dukkhaṃ janeti nibbatteti, pabhāveti, tato taṃ dukkhaṃ samudeti; tasmā naṃ ayaṃ ‘dukkhasamudayo’ti yathābhūtaṃ pajānāti. Yasmā pana idaṃ dukkhañca samudayo ca nibbānaṃ patvā nirujjhanti vūpasammanti appavattiṃ gacchanti; tasmā naṃ ‘ayaṃ dukkhanirodho’ti yathābhūtaṃ pajānāti. Ariyo pana aṭṭhaṅgiko maggo, taṃ dukkhanirodhaṃ gacchati; tena taṃ ‘ayaṃ dukkhanirodhagāminī paṭipadā’ti yathābhūtaṃ pajānāti. Ettāvatā nānākkhaṇe saccavavatthānaṃ dassitaṃ. Idāni ekakkhaṇe dassetuṃ ^b^tathāgatappaveditā^eb^tiādimāha. Tattha ^b^tathāgatappaveditā^eb^ti mahābodhimaṇḍe nisīdatvā tathāgatena paṭividdhā viditā pākaṭīkatā. ^b^Dhammā^eb^ti catusaccadhammā. ^b^Vodiṭṭhā hontī^eb^ti sudiṭṭhā honti. ^b^Vocaritā^eb^ti sucaritā. Tesu anena paññā suṭṭhu carāpitā hotīti attho. ^b^Ayaṃ vuccatī^eb^ti ayaṃ evarūpo puggalo diṭṭhippattoti vuccati. Ayañhi diṭṭhantaṃ patto. ‘‘Dukkhā saṅkhārā, sukho nirodho’’ti ñāṇaṃ hoti ^a^M0.0043^ea^. Diṭṭhaṃ viditaṃ sacchikataṃ passitaṃ paññāyāti ^b^diṭṭhappatto^eb^. Ayampi kāyasakkhī viya chabbidhova hoti.</p>
<p>[03]^b^28^eb^^b^.^eb^ Saddhāvimuttaniddese – ^b^no ca kho yathā diṭṭhippattassā^eb^ti yathā diṭṭhippattassa āsavā parikkhīṇā, na evaṃ saddhāvimuttassāti attho. Kiṃ pana nesaṃ kilesappahāne nānattaṃ atthīti? Natthi. Atha kasmā saddhāvimutto diṭṭhippattaṃ na pāpuṇātīti? Āgamanīyanānattena. Diṭṭhippato hi āgamanamhi kilese vikkhambhento appadukkhena appakasirena akilamantova ^a^V0.0043^ea^ vikkhambhetuṃ sakkoti. Saddhāvimutto ^a^P0.0193^ea^ pana dukkhena kasirena kilamanto hutvā vikkhambhetuṃ sakkoti, tasmā diṭṭhippattaṃ na pāpuṇāti. Apica nesaṃ paññāyapi nānattaṃ atthiyeva. Diṭṭhippattassa hi upari tiṇṇaṃ maggānaṃ vipassanāñāṇaṃ tikkhaṃ sūraṃ pasannaṃ hutvā vahati. Saddhāvimuttassa vipassanāñāṇaṃ no tikkhaṃ sūraṃ pasannaṃ hutvā vahati, tasmāpi so diṭṭhippattaṃ na pāpuṇāti.</p>
<p>[03]Yathā hi dvīsu taruṇesu sippaṃ dassentesu ekassa hatthe tikhiṇo asi, ekassa kuṇṭho. Tikhiṇena asinā kadalī chijjamānā saddaṃ na karoti. Kuṇṭhena asinā chijjamānā ‘kaṭakaṭā’ti saddaṃ karoti. Tattha tikhiṇena asinā saddaṃ akarontiyā eva kadaliyā chedanaṃ viya diṭṭhippattassa tiṇṇaṃ maggānaṃ vipassanāñāṇassa tikhiṇasūravippasannabhāvo. Kuṇṭhena asinā saddaṃ karontiyāpi kadaliyā chedanaṃ viya saddhāvimuttassa tiṇṇaṃ maggānaṃ vipassanāñāṇassa atikhiṇaasūraappasannabhāvo veditabbo. Imaṃ pana nayaṃ ‘no’ti paṭikkhipitvā, āgamanīyanānatteneva saddhāvimutto diṭṭhippattaṃ na pāpuṇātīti sanniṭṭhānaṃ kataṃ.</p>
<p>[03]Āgamaṭṭhakathāsu pana vuttaṃ – ‘‘etesu hi saddhāvimuttassa pubbabhāgamaggakkhaṇe saddahantassa viya okappentassa viya adhimuccantassa viya ca kilesakkhayo hoti. Diṭṭhippattassa pubbabhāgamaggakkhaṇe kilesacchedakañāṇaṃ adandhaṃ tikhiṇaṃ sūraṃ hutvā vahati. Tasmā yathā nāma atikhiṇena asinā kadaliṃ chindantassa chinnaṭṭhānaṃ na maṭṭhaṃ hoti, asi na sīghaṃ vahati, saddo suyyati, balavataro vāyāmo kātabbo hoti ^a^M0.0044^ea^; evarūpā saddhāvimuttassa pubbabhāgamaggabhāvanā. Yathā pana sunisiteneva asinā kadaliṃ chindantassa chinnaṭṭhānaṃ maṭṭhaṃ hoti, asi sīghaṃ vahati, saddo na suyyati, balavavāyāmakiccaṃ na hoti; evarūpā ^a^P0.0194^ea^ diṭṭhippattassa pubbabhāgamaggabhāvanā veditabbā’’ti. ^b^Ayaṃ vuccatī^eb^ti ayaṃ evarūpo puggalo ^b^saddhāvimutto^eb^ti vuccati. Ayañhi saddahanto vimuttoti saddhāvimutto. Ayampi kāyasakkhī viya chabbidhova hoti.</p>
<p>[03]^b^29^eb^^b^.^eb^ Dhammānusārīniddese – ^b^paṭipannassā^eb^ti iminā sotāpattimaggaṭṭho dassito. ^b^Adhimatta^eb^nti balavaṃ. Paññaṃ vāhetīti ^b^paññāvāhī^eb^. Paññā imaṃ puggalaṃ vahatīti paññāvāhītipi ^a^V0.0044^ea^ vuttaṃ hoti. ^b^Paññāpubbaṅgama^eb^nti paññaṃ purecārikaṃ katvā. ^b^Ayaṃ vuccatī^eb^ti ayaṃ evarūpo puggalo ^b^dhammānusārī^eb^ti vuccati. So hi paññāsaṅkhātena dhammena sarati anussaratīti dhammānusārī. Sotāpattimaggaṭṭhassevetaṃ nāmaṃ. Phale pana patte diṭṭhippatto nāma hoti.</p>
<p>[03]^b^30^eb^^b^.^eb^ Saddhānusārīniddesepi – saddhaṃ vāhetīti ^b^saddhāvāhī^eb^. Saddhā imaṃ puggalaṃ vahatīti saddhāvāhītipi vuttameva. ^b^Saddhāpubbaṅgama^eb^nti saddhaṃ purecārikaṃ katvā. ^b^Ayaṃ vuccatī^eb^ti ayaṃ evarūpo puggalo ^b^saddhānusārī^eb^ti vuccati. So hi saddhāya sarati. Anussaratīti saddhānusārī. Sotāpattimaggaṭṭhassevetaṃ nāmaṃ. Phale pana patte saddhāvimutto nāma hoti. Lokuttaradhammañhi nibbattentānaṃ dve dhurāni nāma, dve abhinivesā nāma, dve sīsāni nāma. Tattha saddhādhuraṃ paññādhuranti – dve dhurāni nāma. Eko pana bhikkhu samathābhinivesena abhinivisati, eko vipassanābhinivesenāti – ime dve abhinivesā nāma. Eko ca matthakaṃ pāpuṇanto ubhatobhāgavimutto hoti, eko paññāvimuttoti – imāni dve sīsāni nāma. Ye keci hi lokuttaradhammaṃ nibbattenti, sabbe te ime dve dhamme dhuraṃ katvā imesu dvīsu ṭhānesu abhinivisitvā imehi dvīhi ṭhānehi vimuccanti. Tesu yo bhikkhu aṭṭhasamāpattilābhī paññaṃ dhuraṃ katvā samathavasena abhiniviṭṭho aññataraṃ arūpasamāpattiṃ padaṭṭhānaṃ katvā vipassanaṃ paṭṭhapetvā arahattaṃ pāpuṇāti, so sotāpattimaggakkhaṇe dhammānusārī nāma. Parato pana chasu ṭhānesu kāyasakkhī nāma. Arahattaphale patte ubhatobhāgavimutto nāma.</p>
<p>[03]Aparo ^a^M0.0045^ea^ paññameva ^a^P0.0195^ea^ dhuraṃ katvā vipassanāvasena abhiniviṭṭho suddhasaṅkhāre vā rūpāvacarajjhānesu vā aññataraṃ sammasitvā arahattaṃ pāpuṇāti, ayampi sotāpattimaggakkhaṇeyeva dhammānusārī nāma. Parato pana chasu ṭhānesu diṭṭhippatto nāma. Arahatte patte paññāvimutto nāma. Idha dve nāmāni apubbāni, tāni purimehi saddhiṃ pañca honti. Aparo aṭṭhasamāpattilābhī saddhaṃ dhuraṃ katvā samādhivasena abhiniviṭṭho aññataraṃ arūpasamāpattiṃ padaṭṭhānaṃ katvā vipassanaṃ paṭṭhapetvā arahattaṃ pāpuṇāti – ayaṃ sotāpattimaggakkhaṇe saddhānusārī nāma. Parato chasu ṭhānesu kāyasakkhīyeva nāma. Arahatte patte ubhatobhāgavimuttoyeva nāma. Idha ekameva nāmaṃ apubbaṃ. Tena saddhiṃ purimāni pañca cha honti. Aparo saddhameva dhuraṃ katvā vipassanāvasena abhiniviṭṭho suddhasaṅkhāre vā rūpāvacarajjhānesu vā aññataraṃ sammasitvā arahattaṃ pāpuṇāti. Ayampi sotāpattimaggakkhaṇe saddhānusārī ^a^V0.0045^ea^ nāma. Parato chasu ṭhānesu saddhāvimutto nāma. Arahatte patte paññāvimutto nāma. Idhāpi ekameva nāmaṃ apubbaṃ. Tena saddhiṃ purimāni cha satta honti. Ime satta puggalā loke aggadakkhiṇeyyā nāmāti.</p>
<p>[03]^b^31^eb^^b^.^eb^ Sattakkhattuparamaniddese – ^b^sattakkhattu^eb^nti sattavāre. Sattakkhattuparamā bhavūpapatti attabhāvaggahaṇaṃ assa, tato paraṃ aṭṭhamaṃ bhavaṃ nādiyatīti ^b^sattakkhattuparamo. Sotāpanno hotī^eb^ti ettha ^b^soto^eb^ti ariyamaggo, tena samannāgato ^b^sotāpanno^eb^ nāma. Yathāha –</p>
<p>[08]‘‘Soto sototi hidaṃ, sāriputta, vuccati. Katamo nu kho, sāriputta, sototi? Ayameva hi, bhante, ariyo aṭṭhaṅgiko maggo soto, seyyathidaṃ – sammādiṭṭhi…pe… sammāsamādhīti. Sotāpanno sotāpannoti, hidaṃ, sāriputta, vuccati. Katamo nu kho, sāriputta, sotāpannoti? Yo hi, bhante, iminā ariyena aṭṭhaṅgikena maggena samannāgato ayaṃ vuccati sotāpanno, svāyaṃ āyasmā evaṃnāmo evaṃgotto iti vā’’ti (saṃ. ni. 5.1001).</p>
<p>[03]Evaṃ ^a^M0.0046^ea^ maggakkhaṇepi sotāpanno nāma hoti. Idha ^a^P0.0196^ea^ pana maggena phalassa nāmaṃ dinnanti phalakkhaṇe sotāpanno adhippeto.</p>
<p>[03]^b^Avinipātadhammo^eb^ti vinipātasaṅkhātaṃ apāyaṃ upapattivasena anāgamanasabhāvo. ^b^Niyato^eb^ti magganiyāmena niyato. ^b^Sambodhiparāyaṇo^eb^ti bujjhanakabhāvaparāyaṇo. So hi paṭiladdhamaggena bujjhatīti sambodhiparāyaṇo. Upari tīhi maggehi avassaṃ bujjhissatīti sambodhiparāyaṇo. ^b^Deve ca manusse cā^eb^ti devalokañca manussalokañca. ^b^Sandhāvitvā saṃsaritvā^eb^ti paṭisandhivasena aparāparaṃ gantvā. ^b^Dukkhassantaṃ karotī^eb^ti vaṭṭadukkhassa pariyantaṃ parivaṭumaṃ karoti. ^b^Ayaṃ vuccatī^eb^ti ayaṃ evarūpo puggalo sattakkhattuparamo nāma vuccati. Ayaṃ pana kālena devalokassa kālena manussalokassa vasena missakabhavena kathitoti veditabbo.</p>
<p>[03]^b^32^eb^^b^.^eb^ Kolaṃkolaniddese – kulato kulaṃ gacchatīti ^b^kolaṃkolo^eb^. Sotāpattiphalasacchikiriyato hi paṭṭhāya nīce kule upapatti nāma natthi, mahābhogakulesuyeva nibbattatīti ^a^V0.0046^ea^ attho. ^b^Dve vā tīṇi vā kulānī^eb^ti devamanussavasena dve vā tayo vā bhave. Iti ayampi missakabhaveneva kathito. Desanāmattameva cetaṃ – ‘dve vā tīṇi vā’ti. Yāva chaṭṭhabhavā saṃsarantopi pana kolaṃkolova hoti.</p>
<p>[03]^b^33^eb^^b^.^eb^ Ekabījiniddese – khandhabījaṃ nāma kathitaṃ. Yassa hi sotāpannassa ekaṃyeva khandhabījaṃ atthi, ekaṃ attabhāvaggahaṇaṃ, so ^b^ekabījī^eb^ nāma. ^b^Mānusakaṃ bhava^eb^nti idaṃ panettha desanāmattameva. Devabhavaṃ nibbattetītipi pana vattuṃ vaṭṭatiyeva. Bhagavatā gahitanāmavaseneva cetāni etesaṃ nāmāni. Ettakaṃ ṭhānaṃ gato sattakkhattuparamo nāma hoti, ettakaṃ kolaṃkolo, ettakaṃ ekabījīti bhagavatā etesaṃ nāmaṃ gahitaṃ. Niyamato pana ayaṃ sattakkhattuparamo, ayaṃ kolaṃkolo, ayaṃ ekabījīti natthi.</p>
<p>[03]Ko ^a^M0.0047^ea^ pana tesaṃ etaṃ pabhedaṃ niyametīti? Keci tāva therā ‘pubbahetu niyametī’ti vadanti, keci ‘paṭhamamaggo’, keci ‘upari tayo maggā’, keci ‘tiṇṇaṃ maggānaṃ vipassanā’ti. Tattha ‘pubbahetu niyametī’ti vāde ‘paṭhamamaggassa upanissayo kato nāma hoti, upari tayo maggā nirupanissayā uppannā’ti vacanaṃ āpajjati. ‘Paṭhamamaggo niyametī’ti ^a^P0.0197^ea^ vāde upari tiṇṇaṃ maggānaṃ niratthakatā āpajjati. ‘Upari tayo maggā niyamentī’ti vāde ‘aṭṭhamamagge anuppanneyeva upari tayo maggā uppannā’ti āpajjati. ‘Tiṇṇaṃ maggānaṃ vipassanā niyametī’ti vādo pana yujjati. Sace hi upari tiṇṇaṃ maggānaṃ vipassanā balavatī hoti, ekabījī nāma hoti; tato mandatarāya kolaṃkolo; tato mandatarāya sattakkhattuparamoti.</p>
<p>[03]Ekacco hi sotāpanno vaṭṭajjhāsayo hoti, vaṭṭābhirato, punappunaṃ vaṭṭasmiṃyeva vicarati sandissati. Anāthapiṇḍiko seṭṭhi, visākhā upāsikā, cūḷarathamahārathā devaputtā, anekavaṇṇo devaputto, sakko devarājā, nāgadatto devaputtoti ime hi ettakā janā vaṭṭajjhāsayā vaṭṭābhiratā ādito paṭṭhāya cha devaloke sodhetvā akaniṭṭhe ṭhatvā parinibbāyissanti, ime idha na gahitā. Na kevalañcime; yopi manussesuyeva sattakkhattuṃ saṃsaritvā arahattaṃ pāpuṇāti, yopi devaloke nibbatto devesuyeva sattakkhattuṃ aparāparaṃ saṃsaritvā arahattaṃ pāpuṇāti, imepi idha na gahitā. Missakabhavavaseneva panettha sattakkhattuparamakolaṃkolā ^a^V0.0047^ea^ mānusakabhavanibbattakoyeva ca ekabījī gahitoti veditabbo. Tattha ekeko dukkhāpaṭipadādivasena catubbidhabhāvaṃ āpajjati. Saddhādhureneva cattāro sattakkhattuparamā, cattāro kolaṃkolā, cattāro ekabījinoti dvādasa honti. Sace paññāya sakkā nibbattetuṃ, ‘ahaṃ lokuttaraṃ dhammaṃ nibbattessāmī’ti evaṃ paññaṃ dhuraṃ katvā sattakkhattuparamādibhāvaṃ pattāpi paṭipadāvasena dvādasevāti ime catuvīsati sotāpannā ihaṭṭhakanijjhānikavaseneva imasmiṃ ṭhāne kathitāti veditabbā.</p>
<p>[03]^b^34^eb^^b^.^eb^ Sakadāgāminiddese – paṭisandhivasena sakiṃ āgacchatīti ^b^sakadāgāmī. Sakidevā^eb^ti ekavāraṃyeva. ^b^Imaṃ lokaṃ āgantvā^eb^ti iminā pañcasu ^a^M0.0048^ea^ sakadāgāmīsu cattāro vajjetvā ekova gahito. Ekacco hi idha sakadāgāmiphalaṃ patvā idheva parinibbāyati, ekacco idha patvā devaloke parinibbāyati, ekacco devaloke patvā tattheva parinibbāyati, ekacco devaloke ^a^P0.0198^ea^ patvā idhūpapajjitvā parinibbāyati – ime cattāropi idha na gahitā. Yo pana idha patvā devaloke yāvatāyukaṃ vasitvā puna idhūpapajjitvā parinibbāyati – ayaṃ ekova idha gahitoti veditabbo. Sesamettha yaṃ vattabbaṃ siyā taṃ sabbaṃ heṭṭhā dhammasaṅgahaṭṭhakathāyaṃ lokuttarakusalaniddese vuttameva. Imassa pana sakadāgāmino ekabījinā saddhiṃ kiṃ nānākaraṇanti? Ekabījissa ekāva paṭisandhi, sakadāgāmissa dve paṭisandhiyo – idaṃ nesaṃ nānākaraṇanti.</p>
<p>[03]^b^35^eb^^b^.^eb^ Anāgāminiddese – ^b^orambhāgiyānaṃ saṃyojanāna^eb^nti oraṃ vuccati kāmadhātu. Yassa imāni pañca bandhanāni appahīnāni honti, so bhavagge nibbattopi gilitabaḷiso maccho viya dīghasuttakena pāde baddhakāko viya tehi bandhanehi ākaḍḍhiyamāno kāmadhātuyaṃyeva pavattatīti pañca bandhanāni ^b^orambhāgiyānī^eb^ti vuccanti. Heṭṭhābhāgiyāni heṭṭhākoṭṭhāsikānīti attho. ^b^Parikkhayā^eb^ti tesaṃ bandhanānaṃ parikkhayena. ^b^Opapātiko^eb^ti upapātayoniko. Imināssa gabbhaseyyā paṭikkhittā. ^b^Tattha parinibbāyī^eb^ti tattha suddhāvāsaloke parinibbāyitā. ^b^Anāvattidhammo tasmā lokā^eb^ti paṭisandhiggahaṇavasena tasmā lokā idha anāvattanasabhāvo. Buddhadassanatheradassanadhammassavanānaṃ panatthāyassa āgamanaṃ anivāritaṃ. ^b^Ayaṃ vuccatī^eb^ti ayaṃ evaṃvidho puggalo paṭisandhivasena puna anāgamanato ^b^anāgāmī^eb^ nāma vuccati.</p>
<p>[03]^b^36^eb^^b^.^eb^ Antarāparinibbāyiniddese ^a^V0.0048^ea^ – ^b^upapannaṃ vā samanantarā^eb^ti upapannasamanantarā vā hutvā. ^b^Appattaṃ vā vemajjhaṃ āyuppamāṇa^eb^nti āyuppamāṇaṃ vemajjhaṃ appattaṃ vā hutvā ariyamaggaṃ sañjanetīti attho. Vāsaddavikappato pana vemajjhaṃ pattantipi attho veditabbo. Evaṃ tayo antarāparinibbāyino siddhā honti. ^b^Upariṭṭhimānaṃ saṃyojanāna^eb^nti upari pañcannaṃ uddhambhāgiyasaṃyojanānaṃ aṭṭhannaṃ vā kilesānaṃ. ^b^Pahānāyā^eb^ti etesaṃ pajahanatthāya ^a^M0.0049^ea^ maggaṃ sañjaneti. ^b^Ayaṃ vuccatī^eb^ti ayaṃ evarūpo puggalo āyuvemajjhassa antarāyeva parinibbāyanato ^b^antarāparinibbāyī^eb^ti vuccati.</p>
<p>[03]^b^37^eb^^b^.^eb^ Upahaccaparinibbāyiniddese ^a^P0.0199^ea^ – ^b^atikkamitvā vemajjhaṃ āyuppamāṇa^eb^nti āyuppamāṇaṃ vemajjhaṃ atikkamitvā. ^b^Upahacca vā kālakiriya^eb^nti upagantvā kālakiriyaṃ. Āyukkhayassa āsanne ṭhatvāti attho. ^b^Ayaṃ vuccatī^eb^ti ayaṃ evarūpo puggalo avihesu tāva kappasahassappamāṇassa āyuno pañcakappasatasaṅkhātaṃ vemajjhaṃ atikkamitvā chaṭṭhe vā kappasate sattamaṭṭhamanavamānaṃ vā aññatarasmiṃ dasameyeva vā kappasate ṭhatvā arahattaṃ patvā kilesaparinibbānena parinibbāyanato ^b^upahaccaparinibbāyī^eb^ti vuccati.</p>
<p>[03]^b^38^eb^^b^.^eb^ Asaṅkhārasasaṅkhāraparinibbāyiniddesesu – asaṅkhārena appadukkhena adhimattapayogaṃ akatvāva kilesaparinibbānena parinibbānadhammoti ^b^asaṅkhāraparinibbāyī^eb^. Sasaṅkhārena dukkhena kasirena adhimattapayogaṃ katvāva kilesaparinibbānena parinibbāyanadhammoti ^b^sasaṅkhāraparinibbāyī^eb^.</p>
<p>[03]^b^40^eb^^b^.^eb^ Uddhaṃsotaniddese – uddhaṃ vāhibhāvena uddhamassa taṇhāsotaṃ vaṭṭasotaṃ vāti ^b^uddhaṃsoto^eb^. Uddhaṃ vā gantvā paṭilabhitabbato uddhamassa maggasotanti uddhaṃsoto. Akaniṭṭhaṃ gacchatīti ^b^akaniṭṭhagāmī. Avihā cuto atappaṃ gacchatī^eb^tiādīsu avihe kappasahassaṃ vasanto arahattaṃ pattuṃ asakkuṇitvā atappaṃ gacchati. Tatrāpi dve kappasahassāni vasanto arahattaṃ pattuṃ asakkuṇitvā sudassaṃ gacchati. Tatrāpi cattāri kappasahassāni vasanto arahattaṃ pattuṃ asakkuṇitvā sudassiṃ gacchati. Tatrāpi aṭṭha kappasahassāni vasanto arahattaṃ pattuṃ asakkuṇitvā akaniṭṭhaṃ gacchati. Tattha vasanto ariyamaggaṃ sañjanetīti attho.</p>
<p>[03]Imesaṃ ^a^V0.0049^ea^ pana anāgāmīnaṃ pabhedajānanatthaṃ uddhaṃsoto akaniṭṭhagāmīcatukkaṃ veditabbaṃ. Tattha yo avihato paṭṭhāya cattāro devaloke sodhetvā akaniṭṭhaṃ gantvā parinibbāyati ayaṃ uddhaṃsoto akaniṭṭhagāmī nāma. Yo pana heṭṭhā tayo devaloke sodhetvā sudassīdevaloke ṭhatvā parinibbāyati – ayaṃ uddhaṃsoto, na akaniṭṭhagāmī nāma ^a^M0.0050^ea^. Yo pana ito akaniṭṭhameva gantvā parinibbāyati, ayaṃ na uddhaṃsoto, akaniṭṭhagāmī nāma ^a^P0.0200^ea^. Yo pana heṭṭhā catūsu devalokesu tattha tattheva parinibbāyati, ayaṃ na uddhaṃsoto, na akaniṭṭhagāmī nāmāti. Evamete aṭṭhacattālīsa anāgāmino honti.</p>
<p>[03]Kathaṃ? Avihe tāva tayo antarāparinibbāyino, eko upahaccaparinibbāyī, eko uddhaṃsoto te asaṅkhāraparinibbāyino pañca, sasaṅkhāraparinibbāyino pañcāti dasa honti. Tathā atappāsudassāsudassīsūti cattāro dasakā cattālīsaṃ. Akaniṭṭhe pana uddhaṃsoto natthi. Tayo pana antarāparinibbāyino, eko upahaccaparinibbāyī. Te asaṅkhāraparinibbāyino cattāro, sasaṅkhāraparinibbāyino cattāroti aṭṭha. Evaṃ aṭṭhacattālīsaṃ honti.</p>
<p>[03]Te sabbepi papaṭikopamāya dīpitā – divasaṃ santattānampi hi ārakaṇṭakavipphalikanakhacchedanānaṃ ayomukhe haññamāne papaṭikā uppajjitvāva nibbāyati – evarūpo paṭhamo antarāparinibbāyī veditabbo. Kasmā? Uppannasamanantarāva kilesaparinibbānena parinibbāyanato. Tato mahantatare ayomukhe haññamāne papaṭikā ākāsaṃ ullaṅghitvā nibbāyati – evarūpo dutiyo antarāparinibbāyī daṭṭhabbo. Kasmā? Vemajjhaṃ appatvā parinibbāyanato. Tato mahantatare ayomukhe haññamāne papaṭikā ākāsaṃ ullaṅghitvā nivattamānā pathaviyaṃ anupahaccatalā hutvā parinibbāyati – evarūpo tatiyo antarāparinibbāyī daṭṭhabbo. Kasmā? Vemajjhaṃ patvā anupahacca parinibbāyanato. Tato mahantatare ayomukhe haññamāne papaṭikā ākāsaṃ ullaṅghitvā pathaviyaṃ patitvā upahaccatalā hutvā nibbāyati – evarūpo upahaccaparinibbāyī veditabbo. Kasmā? Kālakiriyaṃ upagantvā āyugatiṃ khepetvā parinibbāyanato. Tato mahantatare ayomukhe haññamāne papaṭikā paritte tiṇakaṭṭhe patitvā taṃ parittaṃ tiṇakaṭṭhaṃ jhāpetvā nibbāyati – evarūpo asaṅkhāraparinibbāyī veditabbo. Kasmā? Appayogena lahusāya gatiyā parinibbāyanato. Tato mahantatare ayomukhe haññamāne papaṭikā vipule tiṇakaṭṭhapuñje ^a^P0.0201^ea^ patitvā taṃ vipulaṃ tiṇakaṭṭhapuñjaṃ ^a^V0.0050^ea^ jhāpetvā nibbāyati – evarūpo sasaṅkhāraparinibbāyī veditabbo. Kasmā? Sappayogena alahusāya ^a^M0.0051^ea^ gatiyā parinibbāyanato. Aparā mahantesu tiṇakaṭṭhapuñjesu patati, tattha mahantesu tiṇakaṭṭhapuñjesu jhāyamānesu vītaccitaṅgāro vā jālā vā uppatitvā kammārasālaṃ jhāpetvā gāmanigamanagararaṭṭhaṃ jhāpetvā samuddantaṃ patvā nibbāyati – evarūpo uddhaṃsoto akaniṭṭhagāmī daṭṭhabbo. Kasmā? Anekabhavabījavipphāraṃ phussa phussa byantīkatvā parinibbāyanato. Yasmā pana ārakaṇṭakādibhedaṃ khuddakampi mahantampi ayokapālameva, tasmā sutte sabbavāresu ayokapālantveva vuttaṃ (a. ni. 7.55). Yathāha –</p>
<p>[08]‘‘Idha, bhikkhave, bhikkhu evaṃ paṭipanno hoti – ‘no cassa, no ca me siyā, na bhavissati, na me bhavissati, yadatthi yaṃ bhūtaṃ, taṃ pajahāmī’’’ti upekkhaṃ paṭilabhati. So bhave na rajjati, sambhave na rajjati, atthuttari padaṃ santaṃ sammappaññāya passati. Tañca khvassa padaṃ na sabbena sabbaṃ sacchikataṃ hoti. Tassa na sabbena sabbaṃ mānānusayo pahīno hoti, na sabbena sabbaṃ bhavarāgānusayo pahīno hoti, na sabbena sabbaṃ avijjānusayo pahīno hoti. So pañcannaṃ orambhāgiyānaṃ saṃyojanānaṃ parikkhayā antarāparinibbāyī hoti. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā nibbāyeyya; evameva kho ^a^V0.0051^ea^, bhikkhave, bhikkhu evaṃ paṭipanno hoti – no cassa…pe… antarāparinibbāyī hoti.</p>
<p>[08]‘‘Idha pana, bhikkhave, bhikkhu evaṃ paṭipanno hoti – no cassa…pe… antarāparinibbāyī hoti. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā uppatitvā nibbāyeyya; evameva kho, bhikkhave, bhikkhu evaṃ paṭipanno hoti – no cassa…pe… antarāparinibbāyī hoti.</p>
<p>[08]‘‘Idha pana, bhikkhave, bhikkhu evaṃ paṭipanno hoti – no cassa…pe… antarāparinibbāyī ^a^P0.0202^ea^ hoti. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā uppatitvā anupahacca ^a^M0.0052^ea^ talaṃ nibbāyeyya; evameva kho, bhikkhave, bhikkhu evaṃ paṭipanno hoti – no cassa…pe… antarāparinibbāyī hoti.</p>
<p>[08]‘‘Idha pana, bhikkhave, bhikkhu evaṃ paṭipanno hoti – no cassa…pe… upahaccaparinibbāyī hoti. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā uppatitvā upahacca talaṃ nibbāyeyya; evameva kho, bhikkhave, bhikkhu evaṃ paṭipanno hoti – no cassa…pe… upahaccaparinibbāyī hoti.</p>
<p>[08]‘‘Idha pana, bhikkhave, bhikkhu evaṃ paṭipanno hoti – no cassa…pe… parikkhayā asaṅkhāraparinibbāyī hoti. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā uppatitvā paritte tiṇapuñje vā kaṭṭhapuñje vā nipateyya, sā tattha aggimpi janeyya, dhūmampi janeyya, aggimpi janetvā dhūmampi janetvā tameva parittaṃ tiṇapuñjaṃ vā ^a^V0.0052^ea^ kaṭṭhapuñjaṃ vā pariyādiyitvā anāhārā nibbāyeyya; evameva kho, bhikkhave, bhikkhu evaṃ paṭipanno hoti – no cassa…pe… parikkhayā asaṅkhāraparinibbāyī hoti.</p>
<p>[08]‘‘Idha pana, bhikkhave, bhikkhu evaṃ paṭipanno hoti – no cassa…pe… sasaṅkhāraparinibbāyī hoti. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā uppatitvā vipule tiṇapuñje vā kaṭṭhapuñje vā nipateyya, sā tattha aggimpi janeyya…pe… tameva vipulaṃ tiṇapuñjaṃ vā kaṭṭhapuñjaṃ vā pariyādiyitvā anāhārā nibbāyeyya; evameva kho, bhikkhave, bhikkhu evaṃ paṭipanno hoti – no cassa…pe… sasaṅkhāraparinibbāyī hoti.</p>
<p>[08]‘‘Idha pana, bhikkhave, bhikkhu evaṃ paṭipanno hoti – no cassa…pe… parikkhayā uddhaṃsoto hoti akaniṭṭhagāmī. Seyyathāpi, bhikkhave, divasaṃ santatte ayokapāle haññamāne papaṭikā nibbattitvā uppatitvā mahante tiṇapuñje vā kaṭṭhapuñje vā nipateyya, sā tattha aggimpi janeyya…pe… tameva mahantaṃ tiṇapuñjaṃ vā kaṭṭhapuñjaṃ vā pariyādiyitvā gacchampi daheyya, dāyampi daheyya ^a^M0.0053^ea^, gacchampi dahitvā dāyampi ^a^P0.0203^ea^ dahitvā haritantaṃ vā pathantaṃ vā selantaṃ vā udakantaṃ vā ramaṇīyaṃ vā bhūmibhāgaṃ āgamma anāhārā nibbāyeyya; evameva kho, bhikkhave, bhikkhu evaṃ paṭipanno hoti – no cassa…pe… parikkhayā uddhaṃsoto hoti akaniṭṭhagāmī’’ti (a. ni. 7.55).</p>
<p>[03]^b^41-44^eb^^b^.^eb^ Sotāpattiphalasacchikiriyāya paṭipannādiniddesā uttānatthāva. ^b^Ayaṃ vuccati puggalo arahā^eb^ti ettha pana dvādasa arahanto veditabbā. Kathaṃ? Tayo hi vimokkhā – suññato, animitto, appaṇihitoti. Tattha suññatavimokkhena vimuttakhīṇāsavo paṭipadāvasena catubbidho hoti; tathā animittaappaṇihitavimokkhehīti – evaṃ dvādasa arahanto veditabbā. Iti ime dvādasa arahanto viya dvādaseva sakadāgāmino, catuvīsati sotāpannā, aṭṭhacattālīsa anāgāminoti ettakā puggalā ito muccitvā bahiddhā nuppajjanti, imasmiññeva sabbaññubuddhasāsane uppajjantīti.</p>
<p>[06]Ekakaniddesavaṇṇanā.</p>
</h4>
</h3>
</h2>
</h1>
<h1>
<h1n>2. Dukaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^45^eb^^b^.^eb^ Dukaniddese ^b^kodhano^eb^ti kujjhanasīlo mahākodho. Evaṃ puggalaṃ pucchitvāpi dhammena puggalaṃ dassetuṃ ^b^tattha katamo kodho^eb^tiādimāha. ^b^Upanāhī^eb^niddesādīsupi eseva nayo. ^b^Kodho kujjhanā^eb^tiādīni heṭṭhā vuttatthāneva. Tathā upanāhīniddesādīsu ^b^pubbakālaṃ kodho^eb^tiādīni. ^b^Ayaṃ kodho appahīno^eb^ti ayaṃ ettako kodho vikkhambhanappahānena vā tadaṅgappahānena vā samucchedappahānena vā appahīno. Parato ^b^upanāhā^eb^dīsupi eseva nayo.</p>
<p>[03]^b^53^eb^^b^.^eb^ Ahirikaniddesādīsu – ^b^iminā ahirikenā^eb^ti iminā evaṃpakārena ahirikadhammena samannāgato. ^b^Iminā anottappenā^eb^tiādīsupi eseva nayo.</p>
<p>[03]^b^63^eb^^b^.^eb^^b^Ajjhattasaṃyojano^eb^ti ^a^M0.0054^ea^^a^V0.0053^ea^ ajjhattabandhano. ^b^Bahiddhāsaṃyojano^eb^ti bahiddhābandhano. Te ubhopi vacchakasālūpamāya dīpetabbā. Vacchakasālāya hi anto baddho antoyeva ^a^P0.0204^ea^ sayitavacchako viya idhaṭṭhakasotāpannasakadāgāmino. Tesañhi bandhanampi idheva, sayampi idheva. Anto baddho pana bahi sayitavacchako viya rūpārūpabhave sotāpannasakadāgāmino. Tesañhi bandhanameva idha, sayaṃ pana brahmaloke ṭhitā. Bahi baddho bahi sayitavacchako viya rūpārūpabhave anāgāmī. Tassa hi bandhanampi bahiddhā, sayampi bahiddhāva. Bahi baddho pana antosayitavacchako viya idhaṭṭhakaanāgāmī. Tassa hi bandhanaṃ rūpārūpabhavesu, sayaṃ pana idha ṭhito.</p>
<p>[03]^b^65^eb^^b^.^eb^ Akkodhananiddesādīsu – ^b^pahīno^eb^ti vikkhambhanappahānena vā, tadaṅgappahānena vā, samucchedappahānena vā pahīno.</p>
<p>[03]^b^83^eb^^b^.^eb^ Dullabhaniddese – ^b^dullabhā^eb^ti na sulabhā. ^b^Pubbakārī^eb^ti paṭhamameva kārako. ^b^Katavedī^eb^ti kataṃ vedeti, viditaṃ pākaṭaṃ karoti. Te agāriyānagāriyehi dīpetabbā. Agāriyesu hi mātāpitaro pubbakārino nāma. Puttadhītaro pana mātāpitaro paṭijaggantā abhivādanādīni tesaṃ kurumānā katavedino nāma. Anagāriyesu ācariyupajjhāyā pubbakārino nāma. Antevāsikasaddhivihārikā ācariyupajjhāye paṭijaggantā abhivādanādīni tesaṃ kurumānā katavedino nāma. Tesaṃ āvibhāvatthāya upajjhāyaposakasoṇattherādīnaṃ vatthūni kathetabbāni.</p>
<p>[03]Aparo nayo – parena akateyeva upakāre attani kataṃ upakāraṃ anapekkhitvā kārako pubbakārī, seyyathāpi mātāpitaro ceva ācariyupajjhāyā ca. So dullabho; sattānaṃ taṇhābhibhūtattā. Parena katassa upakārassa anurūpappavattiṃ attani kataṃ upakāraṃ upakārato jānanto, vediyanto, kataññukatavedī. Seyyathāpi mātāpituācariyupajjhāyesu sammā paṭipanno. Sopi dullabho; sattānaṃ avijjābhibhūtattā.</p>
<p>[03]Apica – akāraṇavacchalo pubbakārī, sakāraṇavacchalo kataññukatavedī. ‘Karissati me’ti evamādikāraṇanirapekkhakiriyo ^a^V0.0054^ea^ pubbakārī. ‘Karissati ^a^M0.0055^ea^ me’ti evamādikāraṇasāpekkhakiriyo kataññukatavedī. Tamojotiparāyaṇo pubbakārī, jotijotiparāyaṇo kataññukatavedī. Desetā pubbakārī, paṭipajjitā kataññukatavedī. Sadevake loke arahaṃ sammāsambuddho ^a^P0.0205^ea^ pubbakārī, ariyasāvako kataññukatavedīti. Dukanipātaṭṭhakathāyaṃ (a. ni. aṭṭha. 2.2.120) pana – ‘‘‘pubbakārī’ti paṭhamaṃ upakārassa kārako, ‘kataññukatavedī’ti tena kataṃ ñatvā pacchā kārako. Tesu pubbakārī iṇaṃ demīti saññaṃ karoti, pacchākārako ‘iṇaṃ jīrāpemī’ti saññaṃ karotī’’ti ettakameva vuttaṃ.</p>
<p>[03]^b^84^eb^^b^.^eb^ Duttappayaniddese – ^b^duttappayā^eb^ti atappayā, na sakkā kenaci tappetuṃ. Yo hi upaṭṭhākakulaṃ vā ñātikulaṃ vā nissāya vasamāno cīvare jiṇṇe tehi dinnaṃ cīvaraṃ nikkhipati, na paribhuñjati. Punappunaṃ dinnampi gahetvā nikkhipateva. Yo ca teneva nayena laddhaṃ laddhaṃ vissajjeti parassa deti. Punappunaṃ laddhampi tatheva karoti. Ime dve puggalā sakaṭehipi paccaye upanentena tappetuṃ na sakkāti duttappayā nāma.</p>
<p>[03]^b^85^eb^^b^.^eb^ Sutappayaniddese – ^b^na vissajjetī^eb^ti attano akatvā parassa na deti. Atireke pana sati na nikkhipati parassa deti. Idaṃ vuttaṃ hoti – yo pana bhikkhu upaṭṭhākakulā vā ñātikulā vā jiṇṇacīvaro sāṭakaṃ labhitvā cīvaraṃ katvā paribhuñjati, na nikkhipati; aggaḷaṃ datvā pārupantopi puna diyyamāne sahasā na paṭiggaṇhāti. Yo ca laddhaṃ laddhaṃ attanā paribhuñjati, paresaṃ na deti. Ime dvepi sukhena sakkā tappetunti sutappayā nāmāti.</p>
<p>[03]^b^86^eb^^b^.^eb^^b^Āsavā^eb^ti kilesā. ^b^Na kukkuccāyitabbaṃ kukkuccāyatī^eb^ti na kukkuccāyitabbayuttakaṃ kukkuccāyati. Sūkaramaṃsaṃ labhitvā acchamaṃsanti kukkuccāyati, migamaṃsaṃ, labhitvā dīpimaṃsanti kukkuccāyati. Kāle santeyeva ‘kālo natthī’ti, appavāretvāva ‘pavāritosmī’ti, patte rajasmiṃ apatiteyeva ‘patita’nti, attānaṃ uddissa macchamaṃse akateyeva ‘maṃ uddissa kata’nti kukkuccāyati. ^b^Kukkuccāyitabbaṃ na kukkuccāyatī^eb^ti kukkuccāyitabbayuttakaṃ na kukkuccāyati. Acchamaṃsaṃ labhitvā sūkaramaṃsanti na ^a^M0.0056^ea^ kukkuccāyati…pe… attānaṃ uddissa macchamaṃse kate ‘maṃ uddissa kata’nti na kukkuccāyati ^a^V0.0055^ea^. Aṅguttaraṭṭhakathāyaṃ pana – ‘‘‘na kukkuccāyitabba’nti saṅghabhogassa apaṭṭhapanaṃ avicāraṇaṃ na kukkuccāyitabbaṃ ^a^P0.0206^ea^ nāma, taṃ kukkuccāyati. ‘Kukkuccāyitabba’nti tasseva paṭṭhapanaṃ vicāraṇaṃ, taṃ na kukkuccāyatī’’ti ettakameva vuttaṃ. ^b^Imesa^eb^nti imesaṃ dvinnaṃ puggalānaṃ subhūmiyaṃ tiṇalatādīni viya rattimpi divāpi āsavā vaḍḍhantiyeva. Sukkapakkhe kappiyamaṃsaṃ labhitvā kappiyamaṃsantveva gaṇhanto na kukkuccāyitabbaṃ na kukkuccāyati nāmāti iminā nayena attho veditabbo.</p>
<p>[03]^b^88^eb^^b^.^eb^^b^Hīnādhimutto^eb^ti hīnajjhāsayo. ^b^Dussīlo^eb^ti nissīlo. ^b^Pāpadhammo^eb^ti lāmakadhammo.</p>
<p>[03]^b^89^eb^^b^.^eb^^b^Paṇītādhimutto^eb^ti paṇītajjhāsayo. ^b^Kalyāṇadhammo^eb^ti bhaddakadhammo, sucidhammo, sundaradhammo.</p>
<p>[03]^b^90^eb^^b^.^eb^^b^Titto^eb^ti suhito pariyosito. ^b^Tappetā^eb^ti aññesampi tittikaro. ^b^Paccekasambuddhā ye ca tathāgatasāvakā^eb^ti ettha paccekabuddhā navahi lokuttaradhammehi sayaṃ tittā paripuṇṇā. Aññe pana tappetuṃ na sakkonti. Tesañhi dhammakathāya abhisamayo na hoti. Sāvakānaṃ pana dhammakathāya aparimāṇānampi devamanussānaṃ abhisamayo hoti. Evaṃ santepi yasmā pana te dhammaṃ desentā na attano vacanaṃ katvā kathenti, buddhānaṃ vacanaṃ katvā kathenti. Sotuṃ nisinnaparisāpi ‘ayaṃ bhikkhu na attanā paṭividdhadhammaṃ katheti, buddhehi paṭividdhadhammaṃ kathetī’ti cittīkāraṃ karoti. Iti so cittīkāro buddhānaṃyeva hoti. Evaṃ tattha sammāsambuddhova ^b^tappetā^eb^ nāma. Yathā hi ‘asukassa nāma idañcidañca dethā’ti raññā āṇattā kiñcāpi ānetvā denti, atha kho rājāva tattha dāyako. Yehipi laddhaṃ hoti, te ‘raññā amhākaṃ ṭhānantaraṃ dinnaṃ, issariyavibhavo dinno’tveva gaṇhanti, na rājapurisehīti. Evaṃsampadamidaṃ veditabbaṃ. Sesaṃ sabbattha uttānatthamevāti.</p>
<p>[06]Dukaniddesavaṇṇanā.</p>
</h4>
</h3>
</h2>
</h1>
<h1>
<h1n>3. Tikaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^91^eb^^b^.^eb^ Tikaniddese ^a^M0.0057^ea^^a^V0.0056^ea^ – ^b^dussīlo^eb^ti nissīlo. ^b^Pāpadhammo^eb^ti lāmakadhammo. Sīlavipattiyā vā dussīlo, diṭṭhivipattiyā pāpadhammo ^a^P0.0207^ea^. Kāyavacīsaṃvarabhedena dussīlo, sesasaṃvarabhedena pāpadhammo. Asuddhapayogatāya dussīlo, asuddhāsayatāya pāpadhammo. Kusalasīlavirahena dussīlo; akusalasīlasamannāgamena pāpadhammo. ^b^Asucī^eb^ti asucīhi kāyakammādīhi samannāgato. ^b^Saṅkassarasamācāro^eb^ti saṅkāya parehi saritabbasamācāro. Kiñcideva asāruppaṃ disvā ‘idaṃ iminā kataṃ bhavissatī’ti evaṃ parehi āsaṅkanīyasamācāro, attanoyeva vā saṅkāya saritabbasamācāro – sāsaṅkasamācāroti attho. Tassa hi divāṭṭhānādīsu sannipatitvā kiñcideva mantayante bhikkhū disvā ‘ime ekato hutvā mantenti, kacci nu kho mayā katakammaṃ jānitvā mantentī’ti evaṃ sāsaṅkasamācāro hoti.</p>
<p>[03]^b^Paṭicchannakammanto^eb^ti paṭicchādetabbayuttakena pāpakammena samannāgato. ^b^Assamaṇo samaṇapaṭiñño^eb^ti assamaṇo hutvāva samaṇapatirūpakatāya ‘samaṇo aha’nti evaṃ paṭiñño. ^b^Abrahmacārī brahmacāripaṭiñño^eb^ti aññe brahmacārino sunivatthe supārute sumbhakapattadhare gāmanigamajanapadarājadhānīsu piṇḍāya caritvā jīvikaṃ kappente disvā sayampi tādisena ākārena tathā paṭipajjanato ‘ahaṃ brahmacārī’ti paṭiññaṃ dento viya hoti. ‘Ahaṃ bhikkhū’ti vatvā uposathaggādīni pavisanto pana brahmacāripaṭiñño hotiyeva, tathā saṅghikaṃ lābhaṃ gaṇhanto. ^b^Antopūtī^eb^ti pūtinā kammena anto anupaviṭṭho, nigguṇatāya vā guṇasāravirahitattā antopūti. ^b^Avassuto^eb^ti rāgādīhi tinto. ^b^Kasambujāto^eb^ti sañjātarāgādikacavaro. Atha vā kasambu vuccati tintakuṇapagataṃ kasaṭaudakaṃ. Imasmiñca sāsane dussīlo nāma jigucchanīyattā tintakuṇapakasaṭaudakasadiso. Tasmā kasambu viya jātoti kasambujāto.</p>
<p>[03]^b^Tassa na evaṃ hotī^eb^ti kasmā na hoti? Yattha patiṭṭhitena sakkā bhaveyya arahattaṃ laddhuṃ, tassā patiṭṭhāya bhinnattā. Yathā hi caṇḍālakumārakassa ^a^M0.0058^ea^ ‘asuko nāma khattiyakumāro ^a^P0.0208^ea^ rajje abhisitto’ti sutvāpi, yasmiṃ kule paccājātā abhisekaṃ pāpuṇanti, tasmiṃ kule apaccājātattā na evaṃ hoti – ‘kudāssu nāmāhampi so khattiyakumāro viya abhisekaṃ ^a^V0.0057^ea^ pāpuṇeyya’nti; evameva dussīlassa ‘asuko nāma bhikkhu arahattaṃ patto’ti sutvāpi, yasmiṃ sīle patiṭṭhitena arahattaṃ pattabbaṃ, tassa abhāvato ‘kudāssu nāmāhampi so sīlavā viya arahattaṃ pāpuṇeya’nti na evaṃ hoti. ^b^Ayaṃ vuccatī^eb^ti ayaṃ evarūpo puggalo arahattāsāya abhāvā ^b^nirāso^eb^ti vuccati.</p>
<p>[03]^b^92^eb^^b^.^eb^^b^Tassa evaṃ hotī^eb^ti kasmā hoti? Yasmiṃ patiṭṭhitena sakkā bhaveyya arahattaṃ pāpuṇituṃ, tassā patiṭṭhāya thirattā. Yathā hi sujātassa khattiyakumārassa ‘asuko nāma khattiyakumāro rajje abhisitto’ti sutvāva yasmiṃ kule paccājātā abhisekaṃ pāpuṇanti, tasmiṃ paccājātassa evaṃ hoti – ‘kudāssu nāmāhampi, so kumāro viya abhisekaṃ pāpuṇeyya’nti evameva sīlavato ‘asuko nāma bhikkhu arahattaṃ patto’ti sutvāva yasmiṃ sīle patiṭṭhitena arahattaṃ pattabbaṃ, tassā patiṭṭhāya thirattā – ‘kudāssu nāmāhampi so bhikkhu viya arahattaṃ pāpuṇeyya’nti evaṃ hoti. ^b^Ayaṃ vuccatī^eb^ti ayaṃ evarūpo puggalo ^b^āsaṃso^eb^ nāma vuccati. So hi arahattaṃ āsaṃsati patthetīti āsaṃso.</p>
<p>[03]^b^93^eb^^b^.^eb^^b^Yā hissa pubbe avimuttassā^eb^ti yā tassa khīṇāsavassa pubbe arahattavimuttiyā avimuttassa vimuttāsā ahosi, sā paṭippassaddhā, tasmā na evaṃ hoti. Yathā hi abhisittassa khattiyassa ‘asuko nāma khattiyakumāro rajje abhisitto’ti sutvā ekassa rañño dvinnaṃ rajjābhisekānaṃ dvinnaṃ setacchattānaṃ abhāvā na evaṃ hoti – ‘‘kudāssu nāmāhampi so kumāro viya abhisekaṃ pāpuṇeyya’’nti; evameva khīṇāsavassa ‘asuko nāma bhikkhu arahattaṃ patto’ti sutvā, dvinnaṃ arahattānaṃ abhāvā – ‘kudāssu nāmāhampi so bhikkhu viya arahattaṃ pāpuṇeyya’nti ^a^M0.0059^ea^ na evaṃ hoti. ^b^Ayaṃ vuccatī^eb^ti ayaṃ evarūpo puggalo arahattāsāya vigatattā ^b^vigatāso^eb^ti vuccati.</p>
<p>[03]^b^94^eb^^b^.^eb^ Gilānūpamaniddese – yāya upamāya te gilānūpamāti vuccanti, taṃ tāva upamaṃ dassetuṃ ^b^tayo gilānā^eb^tiādi vuttaṃ. ^b^Tattha sappāyānī^eb^ti hitāni vuddhikarāni. ^b^Patirūpa^eb^nti ^a^P0.0209^ea^ anucchavikaṃ. ^b^Neva vuṭṭhāti tamhā ābādhā^eb^ti iminā atekicchena vātāpamārādinā rogena samannāgato niṭṭhappatto gilāno kathito. ^b^Vuṭṭhāti tamhā ābādhā^eb^ti iminā khipitakacchutiṇapupphakajarādippabhedo appamattakābādho kathito.</p>
<p>[03]^b^Labhanto^eb^^a^V0.0058^ea^^b^sappāyāni bhojanāni no alabhanto^eb^ti iminā pana yesaṃ paṭijagganena phāsukaṃ hoti, sabbepi te ābādhā kathitā. Ettha ca patirūpo upaṭṭhāko nāma gilānupaṭṭhākaaṅgehi samannāgato paṇḍito dakkho analaso veditabbo.</p>
<p>[03]^b^Gilānupaṭṭhāko anuññāto^eb^ti ‘bhikkhusaṅghena dātabbo’ti anuññāto. Tasmiñhi gilāne attano dhammatāya yāpetuṃ asakkonte bhikkhusaṅghena tassa bhikkhuno ‘eko bhikkhu ca sāmaṇero ca imaṃ paṭijaggathā’ti apaloketvā dātabbā. Yāva pana te taṃ paṭijagganti, tāva gilānassa ca tesañca dvinnaṃ yenattho sabbaṃ bhikkhusaṅghasseva bhāro. ^b^Aññepi gilānā upaṭṭhātabbā^eb^ti itarepi dve gilānā upaṭṭhātabbā. Kiṃ kāraṇā? Yopi hi niṭṭhappattagilāno, so anupaṭṭhiyamāno ‘sace maṃ paṭijaggeyyuṃ, phāsukaṃ me bhaveyya, na kho pana maṃ paṭijaggantī’ti manopadosaṃ katvā apāye nibbatteyya. Paṭijaggiyamānassa pana evaṃ hoti – ‘bhikkhusaṅghena yaṃ kattabbaṃ taṃ sabbaṃ kataṃ, mayhaṃ pana kammavipāko īdiso’ti so bhikkhusaṅghe mettaṃ paccupaṭṭhapetvā sagge nibbattati. Yo pana appamattakena byādhinā samannāgato labhantopi alabhantopi vuṭṭhātiyeva, tassa vināpi bhesajjena vūpasamanakabyādhi bhesajje kate khippataraṃ vūpasammati. Tato so buddhavacanaṃ ^a^M0.0060^ea^ vā uggaṇhituṃ samaṇadhammaṃ vā kātuṃ sakkhissati. Iminā kāraṇena aññepi gilānā upaṭṭhātabbāti vuttaṃ.</p>
<p>[03]^b^Neva okkamatī^eb^ti neva pavisati. ^b^Niyāmaṃ kusalesu dhammesu sammatta^eb^nti kusalesu dhammesu magganiyāmasaṅkhātaṃ sammattaṃ. Iminā padaparamo puggalo kathito. Dutiyavārena ugghaṭitaññū gahito sāsane nāḷakattherasadiso ^a^P0.0210^ea^. Buddhantare ekavāraṃ paccekabuddhānaṃ santike ovādaṃ labhitvā paṭividdhapaccekabodhiñāṇo ca. Tatiyavārena vipañcitaññū puggalo kathito. Neyyo pana tannissitova hoti.</p>
<p>[03]^b^Dhammadesanā anuññātā^eb^ti māsassa aṭṭha vāre dhammakathā anuññātā. ^b^Aññesampi dhammo desetabbo^eb^ti itaresampi dhammo kathetabbo. Kiṃ kāraṇā? Padaparamassa hi imasmiṃ attabhāve dhammaṃ paṭivijjhituṃ asakkontassāpi anāgate paccayo bhavissati. Yo pana tathāgatassa rūpadassanaṃ labhantopi alabhantopi dhammavinayañca savanāya labhantopi alabhantopi dhammaṃ abhisameti; so alabhanto na tāva abhisameti, labhanto pana khippameva abhisamessatīti iminā ^a^V0.0059^ea^ kāraṇena tesaṃ dhammo desetabbo. Tatiyassa pana punappunaṃ desetabbova. Kāyasakkhidiṭṭhappattasaddhāvimuttā heṭṭhā kathitāyeva.</p>
<p>[03]^b^98^eb^^b^.^eb^ Gūthabhāṇīādīsu – ^b^sabhaggato^eb^ti sabhāyaṃ ṭhito. ^b^Parisaggato^eb^ti gāmaparisāya ṭhito. ^b^Ñātimajjhagato^eb^ti dāyādānaṃ majjhe ṭhito. ^b^Pūgamajjhagato^eb^ti seṇīnaṃ majjhe ṭhito. ^b^Rājakulamajjhagato^eb^ti rājakulassa majjhe mahāvinicchaye ṭhito. ^b^Abhinīto^eb^ti pucchanatthāya nīto. ^b^Sakkhipuṭṭhoti^eb^ sakkhiṃ katvā pucchito. ^b^Ehambho purisā^eb^ti ālapanametaṃ. ^b^Attahetu vā parahetu^eb^ vāti attano vā parassa vā hatthapādādihetu vā dhanahetu vā. ^b^Āmisakiñcikkhahetu vā^eb^ti ettha ^b^āmisa^eb^nti lābho adhippeto. ^b^Kiñcikkha^eb^nti yaṃ vā taṃ vā appamattakaṃ. Antamaso tittiravaṭṭakasappipiṇḍanavanītapiṇḍādiappamattakassāpi lañjassa hetūti attho. ^b^Sampajānamusā bhāsitā hotī^eb^ti jānantoyeva musāvādaṃ kattā hoti. ^b^Ayaṃ vuccatī^eb^ti ayaṃ evarūpo puggalo gūthasadisavacanattā ^b^gūthabhāṇī^eb^ti vuccati. Yathā hi gūthaṃ nāma mahājanassa aniṭṭhaṃ ^a^M0.0061^ea^ hoti akantaṃ; evameva imassa puggalassa vacanaṃ devamanussānaṃ aniṭṭhaṃ hoti akantaṃ.</p>
<p>[03]^b^99^eb^^b^.^eb^^b^Ayaṃ vuccatī^eb^ti ayaṃ evarūpo puggalo pupphasadisavacanattā ^b^pupphabhāṇī^eb^ti vuccati. Yathā hi phullāni vassikāni vā adhimuttakāni vā mahājanassa iṭṭhāni kantāni honti; evameva imassa puggalassa vacanaṃ devamanussānaṃ iṭṭhaṃ ^a^P0.0211^ea^ hoti kantaṃ.</p>
<p>[03]^b^100^eb^^b^.^eb^^b^Nelā^eb^ti elaṃ vuccati doso. Nāssā elanti nelā. Niddosāti attho, ‘‘nelaṅgo setapacchādo’’ti (udā. 65) ettha vuttanelaṃ viya. ^b^Kaṇṇasukhā^eb^ti byañjanamadhuratāya kaṇṇānaṃ sukhā. Sūcivijjhanaṃ viya kaṇṇasūlaṃ na janeti. Atthamadhuratāya sakalasarīre kopaṃ ajanetvā pemaṃ janetīti ^b^pemanīyā^eb^. Hadayaṃ gacchati appaṭihaññamānā sukhena cittaṃ pavisatīti ^b^hadayaṅgamā^eb^. Guṇaparipuṇṇatāya pure bhavāti ^b^porī^eb^. Pure saṃvaḍḍhanārī viya sukumārātipi porī. Purassa esātipi porī. Nagaravāsīnaṃ kathāti attho. Nagaravāsino hi yuttakathā honti. Pitimattaṃ pitāti, mātimattaṃ mātāti, bhātimattaṃ bhātāti vadanti. Evarūpī kathā bahuno janassa kantā hotīti ^b^bahujanakantā^eb^. Bahujanassa kantabhāveneva bahuno janassa manāpā cittavuddhikarāti ^b^bahujanamanāpā. Ayaṃ vuccatī^eb^ti ayaṃ evarūpo puggalo ^b^madhubhāṇī^eb^ti ^a^V0.0060^ea^ vuccati. Mudubhāṇītipi pāṭho. Ubhayatthāpi madhuravacanoti attho. Yathā hi catumadhuraṃ nāma madhuraṃ paṇītaṃ; evameva imassa puggalassa vacanaṃ devamanussānaṃ madhuraṃ hoti.</p>
<p>[03]^b^101^eb^^b^.^eb^ Arukūpamacittādīsu – ^b^abhisajjatī^eb^ti laggati. ^b^Kuppatī^eb^ti kopavasena kuppati. ^b^Byāpajjatī^eb^ti pakatibhāvaṃ pajahati, pūtiko hoti. ^b^Patitthīyatī^eb^ti thinabhāvaṃ thaddhabhāvañca āpajjati. ^b^Kopa^eb^nti dubbalakodhaṃ. ^b^Dosa^eb^nti dussanavasena tato balavataraṃ. ^b^Appaccaya^eb^nti atuṭṭhākāraṃ domanassaṃ. ^b^Duṭṭhāruko^eb^ti purāṇavaṇo. ^b^Kaṭṭhenā^eb^ti daṇḍakakoṭiyā. ^b^Kaṭhalāyā^eb^ti kapālena. ^b^Āsavaṃ detī^eb^ti aparāparaṃ savati. Purāṇavaṇo hi attano dhammatāya eva pubbaṃ lohitaṃ yūsanti imāni tīṇi savati ^a^M0.0062^ea^, ghaṭṭito pana tāni adhikataraṃ savati. ^b^Evamevaṃ kho^eb^ti ettha idaṃ opammasaṃsandanaṃ, duṭṭhāruko viya hi kodhano puggalo. Tassa attano dhammatāya savanaṃ viya kodhanassapi attano dhammatāya uddhumātakassa viya caṇḍikatassa caraṇaṃ. Kaṭṭhena vā kaṭhalāya vā ghaṭṭanaṃ viya appamattakampi ^a^P0.0212^ea^ vacanaṃ bhiyyoso mattāya savanaṃ viya ‘mādisaṃ nāma esa evaṃ vadatī’ti bhiyyoso mattāya uddhumāyanabhāvo daṭṭhabbo. ^b^Ayaṃ vuccatī^eb^ti ayaṃ evarūpo puggalo ^b^arukūpamacitto^eb^ti vuccati. Purāṇavaṇasadisacittoti attho.</p>
<p>[03]^b^102^eb^^b^.^eb^^b^Rattandhakāratimisāyā^eb^ti rattiṃ cakkhuviññāṇuppattinivāraṇena andhabhāvakaraṇe bahalatame. ^b^Vijjantarikāyā^eb^ti vijjuppattikkhaṇe. Idhāpi idaṃ opammasaṃsandanaṃ – cakkhumā puriso viya hi yogāvacaro daṭṭhabbo. Andhakāraṃ viya sotāpattimaggavajjhā kilesā. Vijjusañcaraṇaṃ viya sotāpattimaggañāṇassa uppattikālo. Vijjantarikāya cakkhumato purisassa sāmantā rūpadassanaṃ viya sotāpattimaggakkhaṇe nibbānadassanaṃ. Puna andhakārāvattharaṇaṃ viya sakadāgāmimaggavajjhā kilesā. Puna vijjusañcaraṇaṃ viya sakadāgāmimaggañāṇassa uppādo. Vijjantarikāya cakkhumato purisassa sāmantā rūpadassanaṃ viya sakadāgāmimaggakkhaṇe nibbānadassanaṃ. Puna andhakārāvattharaṇaṃ viya anāgāmimaggavajjhā kilesā. Puna vijjusañcaraṇaṃ viya anāgāmimaggañāṇassa uppādo. Vijjantarikāya cakkhumato purisassa sāmantā rūpadassanaṃ viya anāgāmimaggakkhaṇe nibbānadassanaṃ veditabbaṃ. ^b^Ayaṃ vuccatī^eb^ti ayaṃ evarūpo puggalo ^b^vijjūpamacitto^eb^ti vuccati. Ittarakālobhāsena vijjusadisacittoti attho.</p>
<p>[03]^b^103^eb^^b^.^eb^ Vajirūpamacittatāyapi ^a^V0.0061^ea^ idaṃ opammasaṃsandanaṃ – vajiraṃ viya hi arahattamaggañāṇaṃ daṭṭhabbaṃ. Maṇigaṇṭhipāsāṇagaṇṭhi viya arahattamaggavajjhā kilesā. Vajirassa maṇigaṇṭhiṃ vā pāsāṇagaṇṭhiṃ vā vinivijjhitvā agamanabhāvassa natthibhāvo viya arahattamaggañāṇena acchejjānaṃ kilesānaṃ natthibhāvo. Vajirena nibbiddhavedhassa puna apaṭipūraṇaṃ viya arahattamaggena chinnānaṃ kilesānaṃ puna anuppādo daṭṭhabbo. ^b^Ayaṃ vuccatī^eb^ti ayaṃ evarūpo puggalo ^a^M0.0063^ea^^b^vajirūpamacitto^eb^ti vuccati. Kilesānaṃ mūlaghātakaraṇasamatthatāya vajirena sadisacittoti attho.</p>
<p>[03]^b^104^eb^^b^.^eb^ Andhādīsu ^b^tathārūpaṃ cakkhu na hotī^eb^ti tathājātikaṃ tathāsabhāvaṃ ^a^P0.0213^ea^ paññācakkhu na hoti. ^b^Phātiṃ kareyyā^eb^ti phītaṃ vaḍḍhitaṃ kareyya. ^b^Sāvajjānavajje^eb^ti sadosaniddose. ^b^Hīnappaṇīte^eb^ti adhamuttame. ^b^Kaṇhasukkasappaṭibhāge^eb^ti kaṇhasukkāyeva aññamaññapaṭibāhanato paṭipakkhavasena sappaṭibhāgāti vuccanti. Ayaṃ panettha saṅkhepo – kusale dhamme ‘kusalā dhammā’ti yena paññācakkhunā jāneyya, akusale dhamme ‘akusalā dhammā’ti, sāvajjādīsupi eseva nayo. Kaṇhasukkasappaṭibhāgesu pana kaṇhadhamme ‘sukkasuppaṭibhāgā’ti, sukkadhamme ‘kaṇhasappaṭibhāgā’ti yena paññācakkhunā jāneyya. ^b^Tathārūpampissa cakkhu na hotī^eb^ti iminā nayena sesaṭṭhānesupi attho veditabbo. ^b^Ayaṃ vuccatī^eb^ti ayaṃ evarūpo puggalo diṭṭhadhammikabhogasaṃharaṇapaññācakkhuno ca samparāyikatthasodhanapaññācakkhuno ca abhāvā ^b^andho^eb^ti vuccati. Dutiyo diṭṭhadhammikabhogasaṃharaṇapaññācakkhuno bhāvā, samparāyikatthasodhanapaññācakkhuno pana abhāvā ^b^ekacakkhū^eb^ti vuccati. Tatiyo dvinnampi bhāvā ^b^dvicakkhū^eb^ti vuccati.</p>
<p>[03]^b^107^eb^^b^.^eb^ Avakujjapaññādīsu ^b^dhammaṃ desentī^eb^ti upāsako dhammassavanatthāya āgatoti attano kammaṃ pahāya dhammaṃ desenti. ^b^Ādikalyāṇa^eb^nti ādimhi kalyāṇaṃ bhaddakaṃ anavajjaṃ niddosaṃ katvā desenti. Sesapadesupi eseva nayo. Ettha pana ^b^ādī^eb^ti pubbapaṭṭhapanā. ^b^Majjha^eb^nti kathāvemajjhaṃ. ^b^Pariyosāna^eb^nti sanniṭṭhānaṃ. Itissa dhammaṃ kathentā pubbapaṭṭhapanepi kalyāṇaṃ bhaddakaṃ anavajjameva katvā kathenti, vemajjhepi, pariyosānepi. Ettha ca atthi desanāya ādimajjhapariyosānāni, atthi sāsanassa. Tattha desanāya tāva – catuppadikagāthāya paṭhamapadaṃ ādi, dve padāni majjhaṃ, avasānapadaṃ pariyosānaṃ. Ekānusandhikasuttassa – nidānaṃ ādi, anusandhi majjhaṃ, idamavocāti appanā pariyosānaṃ. Anekānusandhikassa – paṭhamo anusandhi ādi ^a^V0.0062^ea^, tato paraṃ eko vā anekā vā majjhaṃ, pacchimo pariyosānaṃ. Ayaṃ tāva desanāya nayo.</p>
<p>[03]Sāsanassa ^a^M0.0064^ea^ pana sīlaṃ ādi, samādhi majjhaṃ, vipassanā pariyosānaṃ. Samādhi vā ādi, vipassanā majjhaṃ, maggo pariyosānaṃ. Vipassanā vā ādi, maggo majjhaṃ, phalaṃ pariyosānaṃ. Maggo vā ādi, phalaṃ majjhaṃ, nibbānaṃ pariyosānaṃ ^a^P0.0214^ea^. Dve dve vā kariyamāne sīlasamādhayo ādi, vipassanāmaggā majjhaṃ, phalanibbānāni pariyosānaṃ. ^b^Sāttha^eb^nti sātthakaṃ katvā desenti. ^b^Sabyañjana^eb^nti akkharapāripūriṃ katvā desenti. ^b^Kevalaparipuṇṇa^eb^nti sakalaparipuṇṇaṃ anūnaṃ katvā desenti. ^b^Parisuddha^eb^nti parisuddhaṃ nijjaṭaṃ niggaṇṭhiṃ katvā desenti. ^b^Brahmacariyaṃ pakāsentī^eb^ti evaṃ desentā ca seṭṭhacariyabhūtaṃ sikkhattayasaṅgahitaṃ ariyaṃ aṭṭhaṅgikaṃ maggaṃ pakāsenti. ^b^Neva ādiṃ manasi karotī^eb^ti neva pubbapaṭṭhapanaṃ manasi karoti. ^b^Kumbho^eb^ti ghaṭo. ^b^Nikkujjo^eb^ti adhomukho ṭhapito. ^b^Evameva^eb^nti ettha kumbho nikkujjo viya avakujjapañño puggalo daṭṭhabbo. Udakāsiñcanakālo viya dhammadesanāya laddhakālo. Udakassa vivaṭṭanakālo viya tasmiṃ āsane nisinnassa uggahetuṃ asamatthakālo. Udakassa asaṇṭhānakālo viya uṭṭhahitvā asallakkhaṇakālo veditabbo. ^b^Ayaṃ vuccatī^eb^ti ayaṃ evarūpo puggalo ^b^avakujjapañño^eb^ti vuccati. Adhomukhapaññoti attho.</p>
<p>[03]^b^108^eb^^b^.^eb^^b^Ākiṇṇānī^eb^ti pakkhittāni. ^b^Satisammosā pakireyyā^eb^ti muṭṭhassatitāya vikireyya. ^b^Evameva^eb^nti ettha ucchaṅgo viya ucchaṅgapañño puggalo daṭṭhabbo. Nānākhajjakāni viya nānappakāraṃ buddhavacanaṃ. Ucchaṅge nānākhajjakāni khādantassa nisinnakālo viya tasmiṃ āsane nisinnassa uggahaṇakālo. Vuṭṭhahantassa satisammosā vikiraṇakālo viya tasmā āsanā vuṭṭhāya gacchantassa asallakkhaṇakālo veditabbo. ^b^Ayaṃ vuccatī^eb^ti ayaṃ evarūpo puggalo ^b^ucchaṅgapañño^eb^ti vuccati. Ucchaṅgasadisapaññoti attho.</p>
<p>[03]^b^109^eb^^b^.^eb^^b^Ukkujjo^eb^ti uparimukho ṭhapito. ^b^Saṇṭhātī^eb^ti patiṭṭhahati. ^b^Evameva kho^eb^ti ettha uparimukho ṭhapito kumbho viya puthupañño puggalo daṭṭhabbo. Udakassa āsittakālo viya desanāya laddhakālo. Udakassa saṇṭhānakālo viya tattha nisinnassa uggahaṇakālo. No vivaṭṭanakālo ^a^M0.0065^ea^^a^V0.0063^ea^ viya uṭṭhāya gacchantassa sallakkhaṇakālo veditabbo. ^b^Ayaṃ vuccatī^eb^ti ayaṃ evarūpo puggalo ^b^puthupañño^eb^ti vuccati. Vitthārikapaññoti attho.</p>
<p>[03]^b^110^eb^^b^.^eb^ Avītarāgādīsu – yathā sotāpannasakadāgāmino, evaṃ puthujjanopi ^a^P0.0215^ea^ pañcasu kāmaguṇesu, tīsu ca bhavesu ^b^avītarāgo^eb^. Adabbatāya pana na gahito. Yathā hi cheko vaḍḍhakī dabbasambhāratthaṃ vanaṃ paviṭṭho na ādito paṭṭhāya sampattasampattarukkhe chindati, ye panassa dabbasambhārūpagā honti, teyeva chindati; evamidhāpi bhagavatā dabbajātikā ariyāva gahitā, puthujjanā pana adabbatāya na gahitāti veditabbā. ^b^Kāmesu vītarāgo^eb^ti pañcasu kāmaguṇesu vītarāgo. ^b^Bhavesu avītarāgo^eb^ti rūpārūpabhavesu avītarāgo.</p>
<p>[03]^b^113^eb^^b^.^eb^ Pāsāṇalekhūpamādīsu – ^b^anusetī^eb^ti appahīnatāya anuseti. ^b^Na khippaṃ lujjatī^eb^ti na antarā nassati, kappuṭṭhāneneva nassati. ^b^Evameva^eb^nti evaṃ tassāpi puggalassa kodho na antarā punadivase vā aparadivase vā nibbāti, addhaniyo pana hoti. Maraṇeneva nibbātīti attho. ^b^Ayaṃ vuccatī^eb^ti ayaṃ evarūpo puggalo pāsāṇalekhā viya kujjhanabhāvena ciraṭṭhitikato ^b^pāsāṇalekhūpamo^eb^ti vuccati.</p>
<p>[03]^b^114^eb^^b^.^eb^^b^So ca khvassa kodho^eb^ti so appamattakepi kāraṇe sahasā kuddhassa kodho. ^b^Na cira^eb^nti aciraṃ appahīnatāya nānuseti. Yathā pana pathaviyaṃ ākaḍḍhitvā katalekhā vātādīhi khippaṃ nassati, evamassa sahasā uppannopi kodho khippameva nibbātīti attho. ^b^Ayaṃ vuccatī^eb^ti ayaṃ evarūpo puggalo pathaviyaṃ lekhā viya kujjhanabhāvena aciraṭṭhitikato ^b^pathavīlekhūpamo^eb^ti vuccati.</p>
<p>[03]^b^115^eb^^b^.^eb^^b^Āgāḷhenā^eb^ti atigāḷhena mammacchedakena thaddhavacanena. ^b^Pharusenā^eb^ti na sotasukhena. ^b^Amanāpenā^eb^ti na cittasukhena. ^b^Saṃsandatī^eb^ti ekībhavati. ^b^Sandhiyatī^eb^ti ghaṭayati. ^b^Sammodatī^eb^ti nirantaro hoti. Atha vā – ^b^saṃsandatī^eb^ti cittakiriyādīsu cittena samodhānaṃ gacchati. Khīrodakaṃ viya ekībhāvaṃ upetīti attho. ^b^Sandhiyatī^eb^ti ṭhānagamanādīsu kāyakiriyādīsu ^a^M0.0066^ea^ kāyena samodhānaṃ gacchati. Tilataṇḍulā viya missībhāvaṃ upetīti attho. ^b^Sammodatī^eb^ti uddesaparipucchādīsu vacīkiriyāsu vācāya samodhānaṃ gacchati. Vippavāsagatopi ^a^V0.0064^ea^ piyasahāyako viya piyatarabhāvaṃ upetīti attho. Apica – kiccakaraṇīyesu tehi saddhiṃ āditova ekakiriyabhāvaṃ upagacchanto saṃsandati. Yāva majjhā pavattanto sandhiyati, yāva pariyosānā anivattanto sammodatītipi veditabbo. ^b^Ayaṃ vuccatī^eb^ti ayaṃ evarūpo puggalo udakalekhā ^a^P0.0216^ea^ viya khippaṃ saṃsandanato ^b^udakalekhūpamo^eb^ti vuccati.</p>
<p>[03]^b^116^eb^^b^.^eb^ Potthakūpamesu – yāya upamāya te ^b^potthakūpamā^eb^ti vuccanti, taṃ tāva upamaṃ dassetuṃ ^b^tayo potthakā^eb^tiādi vuttaṃ. Tattha ^b^navo^eb^ti navavāyimo. ^b^Potthako^eb^ti sāṇavākasāṭako. ^b^Dubbaṇṇo^eb^ti vivaṇṇo. ^b^Dukkhasamphasso^eb^ti kharasamphasso. ^b^Appaggho^eb^ti atibahuṃ agghanto kahāpaṇagghanako hoti. ^b^Majjhimo^eb^ti paribhogamajjhimo. So hi navabhāvaṃ atikkamitvā jiṇṇabhāvaṃ appatto majjhe paribhogakālepi dubbaṇṇo ca dukkhasamphasso ca appagghoyeva ca hoti. Atibahuṃ agghanto aḍḍhaṃ agghati. Jiṇṇakāle pana aḍḍhamāsakaṃ vā kākaṇikaṃ vā agghati. ^b^Ukkhaliparimajjana^eb^nti kāḷukkhaliparipuñchanaṃ.</p>
<p>[03]^b^Navo^eb^ti upasampadāya pañcavassakālato heṭṭhā jātiyā saṭṭhivassopi navoyeva. ^b^Dubbaṇṇatāyā^eb^ti sarīravaṇṇenapi guṇavaṇṇenapi dubbaṇṇatāya. Dussīlassa hi parisamajjhe nisinnassa nittejatāya sarīravaṇṇopi na sampajjati, guṇavaṇṇe vattabbameva natthi. ^b^Ye kho panassā^eb^ti ye kho pana tassa upaṭṭhākā vā ñātimittādayo vā etaṃ puggalaṃ sevanti. ^b^Tesaṃ ta^eb^nti tesaṃ puggalānaṃ cha satthāre sevantānaṃ micchādiṭṭhikānaṃ viya, devadattaṃ sevantānaṃ kokālikādīnaṃ viya ca taṃ sevanaṃ dīgharattaṃ ahitāya dukkhāya hoti. ^b^Majjhimo^eb^ti pañcavassakālato paṭṭhāya yāva navavassakālā majjhimo nāma. ^b^Thero^eb^ti dasavassakālato paṭṭhāya thero nāma. ^b^Evamāhaṃsū^eb^ti evaṃ vadanti. ^b^Kiṃ nu kho tuyha^eb^nti tuyhaṃ bālassa bhaṇitena ko atthoti vuttaṃ hoti. ^b^Tathārūpa^eb^nti tathājātikaṃ tathāsabhāvaṃ ukkhepanīyakammassa kāraṇabhūtaṃ.</p>
<p>[03]^b^117^eb^^b^.^eb^ Kāsikavatthūpamesu ^a^M0.0067^ea^ – ^b^kāsikavatthaṃ^eb^ nāma tayo kappāsaṃsū gahetvā kantitasuttena vāyitaṃ sukhumavatthaṃ. Taṃ navavāyimaṃ anagghaṃ hoti. Paribhogamajjhimaṃ vīsampi tiṃsampi sahassāni agghati. Jiṇṇakāle pana aṭṭhapi dasapi sahassāni agghati.</p>
<p>[03]^b^Tesaṃ^eb^^a^V0.0065^ea^^b^taṃ hotī^eb^ti tesaṃ sammāsambuddhādayo sevantānaṃ viya taṃ sevanaṃ dīgharattaṃ ^a^P0.0217^ea^ hitāya sukhāya hoti. Sammāsambuddhañhi ekaṃ nissāya yāvajjakālā muccanakasattānaṃ pamāṇaṃ natthi. Tathā sāriputtattheramahāmoggallānatthere avasese ca asītimahāsāvake nissāya saggaṃ gatasattānaṃ pamāṇaṃ natthi. Yāvajjakālā tesaṃ diṭṭhānugatiṃ paṭipannasattānampi pamāṇaṃ natthiyeva. ^b^Ādheyyaṃ gacchatī^eb^ti tassa mahātherassa taṃ atthanissitaṃ vacanaṃ yathā gandhakaraṇḍake kāsikavatthaṃ ādhātabbataṃ ṭhapetabbataṃ gacchati, evaṃ uttamaṅge sirasmiṃ hadaye ca ādhātabbataṃ ṭhapetabbatampi gacchati. Sesamettha heṭṭhā vuttānusāreneva veditabbaṃ.</p>
<p>[03]^b^118^eb^^b^.^eb^ Suppameyyādīsu – sukhena pametabboti ^b^suppameyyo. Idhā^eb^ti imasmiṃ sattaloke. ^b^Uddhato^eb^ti uddhaccena samannāgato. ^b^Unnaḷo^eb^ti uggatanaḷo; tucchamānaṃ ukkhipitvā ṭhitoti attho. ^b^Capalo^eb^ti pattamaṇḍanādinā cāpallena samannāgato. ^b^Mukharo^eb^ti mukhakharo. ^b^Vikiṇṇavāco^eb^ti asaṃyatavacano. ^b^Asamāhito^eb^ti cittekaggatārahito. ^b^Vibbhantacitto^eb^ti bhantacitto, bhantagāvībhantamigīsappaṭibhāgo. ^b^Pākaṭindriyo^eb^ti vivaṭindriyo. ^b^Ayaṃ vuccatī^eb^ti ayaṃ evarūpo puggalo ‘suppameyyo’ti vuccati. Yathā hi parittassa udakassa sukhena pamāṇaṃ gayhati; evameva imehi aguṇaṅgehi samannāgatassa sukhena pamāṇaṃ gayhati. Tenesa ‘suppameyyo’ti vutto.</p>
<p>[03]^b^119^eb^^b^.^eb^ Dukkhena pametabboti ^b^duppameyyo. Anuddhatā^eb^dīni vuttapaṭipakkhavasena veditabbāni. ^b^Ayaṃ vuccatī^eb^ti ayaṃ evarūpo puggalo ‘duppameyyo’ti vuccati. Yathā hi mahāsamuddassa dukkhena pamāṇaṃ gayhati; evameva imehi guṇaṅgehi samannāgatassa dukkhena pamāṇaṃ gayhati. Tādiso ‘anāgāmī nu kho, khīṇāsavo nu kho’ti vattabbataṃ gacchati, tenesa ‘duppameyyo’ti vutto.</p>
<p>[03]^b^120^eb^^b^.^eb^ Na ^a^M0.0068^ea^ sakkā pametunti ^b^appameyyo^eb^. Yathā hi ākāsassa na sakkā pamāṇaṃ gahetuṃ, evaṃ khīṇāsavassa. Tenesa ‘appameyyo’ti vutto.</p>
<p>[03]^b^121^eb^^b^.^eb^ Na sevitabbādīsu – ^b^na sevitabbo^eb^ti na upasaṅkamitabbo. ^b^Na bhajitabbo^eb^ti na allīyitabbo. ^b^Na payirupāsitabbo^eb^ti na santike nisīdanavasena punappunaṃ upāsitabbo. ^b^Hīno^eb^^a^V0.0066^ea^^b^hoti sīlenā^eb^tiādīsu upādāyupādāya hīnatā veditabbā ^a^P0.0218^ea^. Yo hi pañca sīlāni rakkhati, so dasa sīlāni rakkhantena na sevitabbo. Yo pana dasa sīlāni rakkhati, so catupārisuddhisīlaṃ rakkhantena na sevitabbo. ^b^Aññatra anuddayā aññatra anukampā^eb^ti ṭhapetvā anuddayañca anukampañca. Attano atthāya eva hi evarūpo puggalo na sevitabbo. Anuddayānukampāvasena pana taṃ upasaṅkamituṃ vaṭṭati.</p>
<p>[03]^b^122^eb^^b^.^eb^^b^Sadiso hotī^eb^ti samāno hoti. ^b^Sīlasāmaññagatānaṃ sata^eb^nti sīlena samānabhāvaṃ gatānaṃ santānaṃ. ^b^Sīlakathā ca no bhavissatī^eb^ti evaṃ samānasīlānaṃ amhākaṃ sīlameva ārabbha kathā bhavissati. ^b^Sā ca no phāsu bhavissatī^eb^ti sā ca sīlakathā amhākaṃ phāsuvihāro sukhavihāro bhavissati. ^b^Sā ca no pavattinī bhavissatī^eb^ti sā ca amhākaṃ kathā divasampi kathentānaṃ pavattinī bhavissati, na paṭihaññissati. Dvīsu hi sīlavantesu ekena sīlassa vaṇṇe kathite itaro anumodati; tena tesaṃ kathā phāsu ceva hoti, pavattinī ca. Ekasmiṃ pana dussīle sati dussīlassa sīlakathā dukkathāti neva sīlakathā hoti, na phāsu hoti, na pavattinī. ^b^Samādhipaññākathāsu^eb^pi eseva nayo. Dve hi samādhilābhino samādhikathaṃ, sappaññā ca paññākathaṃ kathentā, rattiṃ vā divasaṃ vā atikkantampi na jānanti.</p>
<p>[03]^b^123^eb^^b^.^eb^^b^Sakkatvā garuṃ katvā^eb^ti sakkārañceva garukārañca karitvā. ^b^Adhiko hotī^eb^ti atireko hoti. ^b^Sīlakkhandha^eb^nti sīlarāsiṃ. ^b^Paripūressāmī^eb^ti taṃ atirekasīlaṃ puggalaṃ nissāya attano aparipūraṃ sīlarāsiṃ paripūraṃ karissāmi. ^b^Tattha tattha paññāya anuggahessāmī^eb^ti ettha sīlassa ^a^M0.0069^ea^ asappāye anupakāradhamme vajjetvā sappāye upakāradhamme sevanto tasmiṃ tasmiṃ ṭhāne sīlakkhandhaṃ paññāya anuggaṇhāti nāma. ^b^Samādhipaññākkhandhesu^eb^pi eseva nayo.</p>
<p>[03]^b^124^eb^^b^.^eb^ Jigucchitabbādīsu – ^b^jigucchitabbo^eb^ti gūthaṃ viya jigucchitabbo. ^b^Atha kho na^eb^nti atha kho assa. ^b^Kittisaddo^eb^ti kathāsaddo. ^b^Evameva^eb^nti ettha gūthakūpo viya dussīlyaṃ daṭṭhabbaṃ. Gūthakūpe patitvā ṭhito dhamanīahi viya dussīlapuggalo. Guthakūpato uddhariyamānena tena ahinā purisassa sarīraṃ āruḷhenāpi adaṭṭhabhāvo viya dussīlaṃ sevamānassāpi ^a^P0.0219^ea^ tassa kiriyāya ^a^V0.0067^ea^ kāraṇabhāvo sarīraṃ gūthena makkhetvā ahino gatakālo viya dussīlaṃ sevamānassa pāpakittisaddassa abbhuggamanakālo veditabbo.</p>
<p>[03]^b^125^eb^^b^.^eb^^b^Tindukālāta^eb^nti tindukarukkhaalātaṃ. ^b^Bhiyyoso mattāya cicciṭāyatī^eb^ti tañhi jhāyamānaṃ pakatiyāpi papaṭikāyo muñcantaṃ cicciṭāyati ciṭiciṭāti saddaṃ karoti. Ghaṭṭitaṃ pana adhimattaṃ karotīti attho. ^b^Evameva^eb^nti evamevaṃ kodhano attano dhammatāyapi uddhato caṇḍikato hutvā carati. Appamattakaṃ pana vacanaṃ vuttakāle ‘mādisaṃ nāma evaṃ vadatī’ti atirekataraṃ uddhato caṇḍikato hutvā carati. ^b^Gūthakūpo^eb^ti gūthapuṇṇakūpo, gūtharāsiyeva vā. Opammasaṃsandanaṃ panettha purimanayeneva veditabbaṃ. ^b^Tasmā evarūpo puggalo ajjhupekkhitabbo, na sevitabbo^eb^ti yasmā kodhano atiseviyamānopi atiupasaṅkamiyamānopi kujjhatiyeva, ‘kiṃ iminā’ti paṭikkamantopi kujjhatiyeva, tasmā palālaggi viya ajjhupekkhitabbo, na sevitabbo. Kiṃ vuttaṃ hoti? Yo hi palālaggiṃ atiupasaṅkamitvā tappati, tassa sarīraṃ jhāyati. Yo atipaṭikkamitvā tappati, tassa sītaṃ na vūpasammati. Anupasaṅkamitvā apaṭikkamitvā pana majjhattabhāvena tappentassa sītaṃ vūpasammati, kāyopi na ḍayhati. Tasmā palālaggi viya kodhano puggalo majjhattabhāvena ajjhupekkhitabbo, na sevitabbo, na bhajitabbo, na payirupāsitabbo.</p>
<p>[03]^b^126^eb^^b^.^eb^^b^Kalyāṇamitto^eb^ti sucimitto. ^b^Kalyāṇasahāyo^eb^ti sucisahāyo. ^b^Sahāyo^eb^ti sahagāmī saddhiṃcaro. ^b^Kalyāṇasampavaṅko^eb^ti kalyāṇesu ^a^M0.0070^ea^ sucipuggalesu sampavaṅko, tanninnatappoṇatappabbhāramānasoti attho.</p>
<p>[03]^b^127^eb^^b^.^eb^ Sīlesu paripūrakārītiādīsu – ^b^sīlesu paripūrakārino^eb^ti ete ariyasāvakā yāni tāni maggabrahmacariyassa ādibhūtāni, ādibrahmacariyakāni, pārājikasaṅkhātāni cattāri mahāsīlasikkhāpadāni, tesaṃ avītikkamanato yāni khuddānukhuddakāni āpajjanti, tehi ca vuṭṭhānato sīlesu yaṃ kattabbaṃ, taṃ paripūraṃ samattaṃ karontīti ‘sīlesu paripūrakārino’ti vuccanti. Samādhipāribandhakānaṃ pana kāmarāgabyāpādānaṃ, paññāpāribandhakassa ca saccapaṭicchādakassa mohassa ^a^P0.0220^ea^ asamūhatattā, samādhiṃ paññañca bhāventāpi samādhipaññāsu yaṃ ^a^V0.0068^ea^ kattabbaṃ taṃ mattaso pamāṇena padesamattameva karontīti ^b^samādhismiṃ paññāya ca mattaso kārino^eb^ti vuccanti. Iminā upāyena itaresupi dvīsu nayesu attho veditabbo.</p>
<p>[03]Tatrāyaṃ aparopi suttantanayo –</p>
<p>[08]‘‘Idha, bhikkhave, bhikkhu sīlesu paripūrakārī hoti, samādhismiṃ mattaso kārī, paññāya mattaso kārī. So yāni tāni khuddānukhuddakāni sikkhāpadāni tāni āpajjatipi, vuṭṭhātipi. Taṃ kissa hetu? Na hi mettha, bhikkhave, abhabbatā vuttā. Yāni ca kho tāni sikkhāpadāni ādibrahmacariyakāni brahmacariyasāruppāni, tattha dhuvasīlo ca hoti, ṭhitasīlo ca, samādāya sikkhati sikkhāpadesu. So tiṇṇaṃ saṃyojanānaṃ parikkhayā sotāpanno hoti, avinipātadhammo niyato sambodhiparāyaṇo. Idha pana, bhikkhave, bhikkhu sīlesu…pe… so tiṇṇaṃ saṃyojanānaṃ parikkhayā, rāgadosamohānaṃ tanuttā, sakadāgāmī hoti; sakideva imaṃ lokaṃ āgantvā dukkhassantaṃ karoti. Idha pana, bhikkhave, bhikkhu sīlesu paripūrakārī hoti, samādhismiṃ paripūrakārī, paññāya mattaso kārī. So yāni tāni…pe… sikkhati sikkhāpadesu. So pañcannaṃ orambhāgiyānaṃ…pe… anāvattidhammo tasmā lokā. Idha pana, bhikkhave ^a^M0.0071^ea^, bhikkhu sīlesu paripūrakārī, samādhismiṃ paripūrakārī, paññāya paripūrakārī. So yāni tāni khuddānukhuddakāni…pe… sikkhati sikkhāpadesu. So āsavānaṃ khayā…pe… upasampajja viharatī’’ti (a. ni. 3.87).</p>
<p>[03]^b^130^eb^^b^.^eb^ Satthāraniddese – ^b^pariññaṃ paññapetī^eb^ti pahānaṃ samatikkamaṃ paññapeti. ^b^Tatrā^eb^ti tesu tīsu janesu. ^b^Tena daṭṭhabbo^eb^ti tena paññāpanena so satthā ^b^rūpāvacarasamāpattiyā lābhī^eb^ti daṭṭhabboti attho. Dutiyavārepi eseva nayo. ^b^Sammāsambuddho satthā tena daṭṭhabbo^eb^ti tena titthiyehi asādhāraṇena paññāpanena ayaṃ tatiyo satthā sabbaññubuddho daṭṭhabbo. Titthiyā hi kāmānaṃ pariññaṃ paññapentā rūpabhavaṃ vakkhanti. Rūpānaṃ pariññaṃ paññapentā ^a^P0.0221^ea^ arūpabhavaṃ vakkhanti. Vedanānaṃ pariññaṃ paññapentā asaññabhavaṃ vakkhanti. Sammā paññapentā ‘evaṃ paññapeyyuṃ’, no ca sammā paññapetuṃ sakkonti. Sammāsambuddho pana kāmānaṃ pariññaṃ pahānaṃ anāgāmimaggena paññapeti ^a^V0.0069^ea^. Rūpavedanānaṃ pariññaṃ pahānaṃ arahattamaggena paññapeti. ^b^Ime tayo satthāro^eb^ti ime dve janā bāhirakā, eko sammāsambuddhoti – imasmiṃ loke tayo satthāro nāma.</p>
<p>[03]^b^131^eb^^b^.^eb^ Dutiye satthāraniddese – ^b^diṭṭhe ceva dhamme^eb^ti imasmiṃ attabhāve. ^b^Attānaṃ saccato thetato paññapetī^eb^ti ‘‘attā nāmeko atthi nicco dhuvo sassato’’ti bhūtato thirato paññapeti. ^b^Abhisamparāyañcā^eb^ti aparasmiṃ attabhāve evameva paññapeti. Sesamettha vuttanayeneva veditabbanti.</p>
<p>[06]Tikaniddesavaṇṇanā.</p>
</h4>
</h3>
</h2>
</h1>
<h1>
<h1n>4. Catukkaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^132^eb^^b^.^eb^ Catukkaniddese – ^b^asappuriso^eb^ti lāmakapuriso. Pāṇaṃ atipātetīti ^b^pāṇātipātī^eb^. Adinnaṃ ādiyatīti ^b^adinnādāyī^eb^. Kāmesu micchā caratīti ^b^kāmesumicchācārī^eb^. Musā vadatīti ^b^musāvādī^eb^. Surāmerayamajjapamāde tiṭṭhatīti ^b^surāmerayamajjapamādaṭṭhāyī.^eb^</p>
<p>[03]^b^133^eb^^b^.^eb^^b^Pāṇātipāte^eb^^a^M0.0072^ea^^b^ samādapetī^eb^ti yathā pāṇaṃ atipāteti, tathā naṃ tattha gahaṇaṃ gaṇhāpeti. Sesesupi eseva nayo. ^b^Ayaṃ vuccatī^eb^ti ayaṃ evarūpo puggalo yasmā sayaṃ katena ca dussīlyena samannāgato yañca samādapitena kataṃ, tato upaḍḍhassa dāyādo, tasmā ^b^asappurisena asappurisataro^eb^ti vuccati. ^b^Sappuriso^eb^ti uttamapuriso.</p>
<p>[03]^b^135^eb^^b^.^eb^^b^Sappurisena sappurisataro^eb^ti attanā katena susīlyena samannāgatattā yañca samādapito karoti. Tato upaḍḍhassa dāyādattā uttamapurisena uttamapurisataro.</p>
<p>[03]^b^136^eb^^b^.^eb^^b^Pāpo^eb^ti akusalakammapathasaṅkhātena dasavidhena pāpena samannāgato.</p>
<p>[03]^b^138^eb^^b^.^eb^^b^Kalyāṇo^eb^ti ^a^V0.0070^ea^ kusalakammapathasaṅkhātena dasavidhena kalyāṇadhammena samannāgato suddhako ^a^P0.0222^ea^ bhadrako. Sesamettha heṭṭhā vuttanayattā uttānatthameva.</p>
<p>[03]^b^140^eb^^b^.^eb^ Pāpadhammādīsu – pāpo dhammo assāti ^b^pāpadhammo^eb^. Kalyāṇo dhammo assāti ^b^kalyāṇadhammo^eb^. Sesamettha uttānatthameva.</p>
<p>[03]^b^144^eb^^b^.^eb^ Sāvajjādīsu – ^b^sāvajjo^eb^ti sadoso. ^b^Sāvajjena kāyakammenā^eb^ti sadosena pāṇātipātādinā kāyakammena. Itaresupi eseva nayo. ^b^Ayaṃ vuccatī^eb^ti ayaṃ evarūpo puggalo tīhi dvārehi āyūhanakammassa sadosattā, gūthakuṇapādibharito padeso viya sāvajjoti vuccati.</p>
<p>[03]^b^145^eb^^b^.^eb^^b^Sāvajjena bahula^eb^nti yassa sāvajjameva kāyakammaṃ bahu hoti, appaṃ anavajjaṃ; so sāvajjena bahulaṃ kāyakammena samannāgato, appaṃ anavajjenāti vuccati. Itaresupi eseva nayo. Ko pana evarūpo hotīti? Yo gāmadhammatāya vā nigamadhammatāya vā kadāci karahaci uposathaṃ samādiyati, sīlāni pūreti. ^b^Ayaṃ vuccatī^eb^ti ayaṃ evarūpo puggalo ^a^M0.0073^ea^ tīhi dvārehi āyūhanakammesu sāvajjasseva bahulatāya anavajjassa appatāya ^b^vajjabahulo^eb^ti vuccati.</p>
<p>[03]Yathā hi ekasmiṃ padese dubbaṇṇāni duggandhāni pupphāni rāsikatānassu, tesaṃ upari tahaṃ tahaṃ atimuttakavassikapāṭalāni patitāni bhaveyyuṃ. Evarūpo ayaṃ puggalo veditabbo. Yathā pana ekasmiṃ padese atimuttakavassikapāṭalāni rāsikatānassu, tesaṃ upari tahaṃ tahaṃ dubbaṇṇaduggandhāni badarapupphādīni patitāni bhaveyyuṃ. Evarūpo tatiyo puggalo veditabbo. Catuttho pana tīhipi dvārehi āyūhanakammassa niddosattā, catumadhurabharitasuvaṇṇapāti viya daṭṭhabbo. Tesu paṭhamo andhabālaputhujjano. Dutiyo antarantarā kusalassa kārako lokiyaputhujjano. Tatiyo sotāpanno sakadāgāmianāgāminopi eteneva saṅgahitā. Catuttho khīṇāsavo. So hi ekantena anavajjoyeva. Ayaṃ aṅguttaraṭṭhakathāyo.</p>
<p>[03]^b^148^eb^^b^.^eb^ Ugghaṭitaññūādīsu – ^b^ugghaṭitaññū^eb^ti ettha ^b^ugghaṭitaṃ^eb^ nāma ^a^P0.0223^ea^ ñāṇugghāṭanaṃ, ñāṇe ugghaṭitamatteyeva ^a^V0.0071^ea^ jānātīti attho. ^b^Saha udāhaṭavelāyā^eb^ti udāhāre udāhaṭamatteyeva. ^b^Dhammābhisamayo^eb^ti catusaccadhammassa ñāṇena saddhiṃ abhisamayo. ^b^Ayaṃ vuccatī^eb^ti ayaṃ ‘cattāro satipaṭṭhānā’tiādinā nayena saṃkhittena mātikāya ṭhapiyamānāya desanānusārena ñāṇaṃ pesetvā arahattaṃ gaṇhituṃ samattho puggalo ugghaṭitaññūti vuccati.</p>
<p>[03]^b^149^eb^^b^.^eb^ Vipañcitaṃ vitthāritameva atthaṃ jānātīti ^b^vipañcitaññū. Ayaṃ vuccatī^eb^ti ayaṃ saṅkhittena mātikaṃ ṭhapetvā vitthārena atthe bhājiyamāne arahattaṃ pāpuṇituṃ samattho puggalo vipañcitaññūti vuccati.</p>
<p>[03]^b^150^eb^^b^.^eb^ Uddesādīhi netabboti ^b^neyyo. Anupubbena dhammābhisamayo hotī^eb^ti anukkamena arahattappatti.</p>
<p>[03]^b^151^eb^^b^.^eb^ Byañjanapadameva ^a^M0.0074^ea^ paramaṃ assāti ^b^padaparamo. Na tāya jātiyā dhammābhisamayo hotī^eb^ti na tena attabhāvena jhānaṃ vā vipassanaṃ vā maggaṃ vā phalaṃ vā nibbattetuṃ sakkotīti attho.</p>
<p>[03]^b^152^eb^^b^.^eb^ Yuttapaṭibhānādīsu – paṭibhānaṃ vuccati ñāṇampi, ñāṇassa upaṭṭhitavacanampi. Taṃ idha adhippetaṃ. Atthayuttaṃ kāraṇayuttañca paṭibhānamassāti ^b^yuttappaṭibhāno^eb^. Pucchitānantarameva sīghaṃ byākātuṃ asamatthatāya no muttaṃ paṭibhānamassāti ^b^no muttappaṭibhāno^eb^. Iminā nayena sesā veditabbā. Ettha pana paṭhamo – kiñci kālaṃ vīmaṃsitvā yuttameva pekkhati, ^b^tipiṭakacūḷanāgatthero^eb^ viya. So kira pañhaṃ puṭṭho pariggahetvā yuttapayuttakāraṇameva katheti.</p>
<p>[03]Dutiyo – pucchānantarameva yena vā tena vā vacanena paṭibāhati, vīmaṃsitvāpi ca yuttaṃ na pekkhati ^b^catunikāyikapaṇḍitatissatthero^eb^ viya. So kira pañhaṃ puṭṭho pañhapariyosānampi nāgameti, yaṃ vā taṃ vā kathetiyeva. Vacanatthaṃ panassa vīmaṃsiyamānaṃ katthaci na laggati.</p>
<p>[03]Tatiyo – pucchāsamakālameva yuttaṃ pekkhati, taṅkhaṇaññeva vacanaṃ byākaroti ^b^tipiṭakacūḷābhayatthero^eb^^a^V0.0072^ea^ viya. So kira pañhaṃ puṭṭho sīghameva katheti, yuttapayuttakāraṇo ca hoti.</p>
<p>[03]Catuttho – puṭṭho samāno neva yuttaṃ pekkhati ^a^P0.0224^ea^, na yena vā tena vā paṭibāhituṃ sakkoti tibbandhakāranimuggo viya hoti ^b^lāḷudāyitthero^eb^ viya.</p>
<p>[03]^b^156^eb^^b^.^eb^ Dhammakathikesu – ^b^appañca bhāsatī^eb^ti sampattaparisāya thokameva katheti. ^b^Asahitañcā^eb^ti kathento ca pana na atthayuttaṃ kāraṇayuttaṃ katheti. ^b^Parisā cassa na kusalā hotī^eb^ti sotuṃ nisinnaparisā cassa yuttāyuttaṃ kāraṇākāraṇaṃ siliṭṭhāsiliṭṭhaṃ na jānātīti attho. ^b^Evarūpo^eb^ti ayaṃ evaṃjātiko bāladhammakathiko. Evaṃjātikāya bālaparisāya dhammakathikotveva nāmaṃ labhati. Iminā nayena sabbattha attho veditabbo. Ettha ca dveyeva janā sabhāvadhammakathikā, itare pana dhammakathikānaṃ antare paviṭṭhattā evaṃ vuttā.</p>
<p>[03]^b^157^eb^^b^.^eb^ Valāhakūpamesu ^a^M0.0075^ea^^b^valāhakā^eb^ti meghā. ^b^Gajjitā^eb^ti thanitā. Tattha gajjitvā no vassanabhāvo nāma pāpako. Manussā hi yathā devo gajjati ‘suvuṭṭhikā bhavissatī’ti bījāni nīharitvā vapanti. Atha deve avassante khette bījāni khetteyeva nassanti, gehe bījāni geheyeva nassantīti dubbhikkhaṃ hoti. No gajjitvā vassanabhāvopi pāpakova. Manussā hi ‘imasmiṃ kāle dubbuṭṭhikā bhavissatī’ti ninnaṭṭhānesuyeva vappaṃ karonti. Atha devo vassitvā sabbabījāni mahāsamuddaṃ pāpeti, dubbhikkhameva hoti. Gajjitvā vassanabhāvo pana bhaddako. Tadā hi subhikkhaṃ hoti. No gajjitvā no vassanabhāvo ekantapāpakova.</p>
<p>[03]^b^Bhāsitā hoti no kattā^eb^ti ‘idāni ganthadhuraṃ pūressāmi, vāsadhuraṃ pūressāmī’ti kathetiyeva, na pana uddesaṃ gaṇhāti, na kammaṭṭhānaṃ bhāveti.</p>
<p>[03]^b^Kattā hoti no bhāsitā^eb^ti ‘ganthadhuraṃ vā pūressāmi vāsadhuraṃ vā’ti na bhāsati. Sampatte pana kāle tamatthaṃ sampādeti. Iminā nayena itarepi veditabbā. Sabbaṃ panetaṃ paccayadāyakeneva kathitaṃ. Eko hi ‘asukadivase nāma dānaṃ dassāmī’ti saṅghaṃ nimanteti, sampattakāle no karoti. Ayaṃ puggalo puññena parihāyati, bhikkhusaṅghopi lābhena parihāyati ^a^V0.0073^ea^. Aparo saṅghaṃ animantetvāva sakkāraṃ katvā ‘bhikkhū ānessāmī’ti na labhati, sabbe aññattha nimantitā honti. Ayampi puññena parihāyati ^a^P0.0225^ea^, saṅghopi tena lābhena parihāyati. Aparo paṭhamaṃ saṅghaṃ nimantetvā, pacchā sakkāraṃ katvā dānaṃ deti, ayaṃ kiccakārī hoti. Aparo neva saṅghaṃ nimanteti, na dānaṃ deti, ayaṃ ‘pāpapuggalo’ti veditabbo.</p>
<p>[03]^b^158^eb^^b^.^eb^ Mūsikūpamesu – ^b^gādhaṃ kattā no vasitā^eb^ti attano āsayaṃ bilaṃ kūpaṃ khaṇati, no tattha vasati, kismiñcideva ṭhāne vasati, evaṃ biḷārādiamittavasaṃ gacchati. Khattātipi pāṭho. ^b^Vasitā no gādhaṃ kattā^eb^ti sayaṃ na khaṇati, parena khate bile vasati, evaṃ jīvitaṃ rakkhati. Tatiyā dvepi karontī, jīvitaṃ rakkhati. Catutthā dvepi akarontī amittavasaṃ gacchati. Imāya pana upamāya upamitesu puggalesu ^a^M0.0076^ea^ paṭhamo yathā sā mūsikā gādhaṃ khaṇati, evaṃ navaṅgaṃ satthusāsanaṃ uggaṇhāti. Yathā pana sā tattha na vasati, kismiñcideva ṭhāne vasantī, amittavasaṃ gacchati; tathā ayampi pariyattivasena ñāṇaṃ pesetvā catusaccadhammaṃ na paṭivijjhati, lokāmisaṭṭhānesuyeva caranto maccumārakilesamāradevaputtamārasaṅkhātānaṃ amittānaṃ vasaṃ gacchati. Dutiyo yathā sā mūsikā gādhaṃ na khaṇati, evaṃ navaṅgaṃ satthusāsanaṃ na uggaṇhāti. Yathā pana parena khatabile vasantī jīvitaṃ rakkhati; evaṃ parassa kathaṃ sutvā catusaccadhammaṃ paṭivijjhitvā tiṇṇaṃ mārānaṃ vasaṃ atikkamati. Iminā nayena tatiyacatutthesupi opammasaṃsandanaṃ veditabbaṃ.</p>
<p>[03]^b^159^eb^^b^.^eb^ Ambūpamesu – ^b^āmaṃ pakkavaṇṇī^eb^ti anto āmaṃ bahi pakkasadisaṃ. ^b^Pakkaṃ āmavaṇṇī^eb^ti anto pakkaṃ bahi āmasadisaṃ. Sesadvayesupi eseva nayo. Tattha yathā ambe apakkabhāvo āmatā hoti, evaṃ puggalepi puthujjanabhāvo āmatā, ariyabhāvo pakkatā. Yathā ca tattha pakkasadisatā pakkavaṇṇitā; evaṃ puggalepi ariyānaṃ abhikkamanādisadisatā pakkavaṇṇitāti – iminā nayena upamitapuggalesu opammasaṃsandanaṃ veditabbaṃ.</p>
<p>[03]^b^160^eb^^b^.^eb^ Kumbhūpamesu ^a^P0.0226^ea^ – ^b^kumbho^eb^ti ghaṭo. ^b^Tuccho^eb^ti anto ritto. ^b^Pihito^eb^ti pidahitvā ṭhapito. ^b^Puro^eb^ti anto puṇṇo. ^b^Vivaṭo^eb^ti vivaritvā ṭhapito. Upamitapuggalesu panettha anto guṇasāravirahito ^a^V0.0074^ea^ tuccho bāhirasobhanatāya pihito puggalo veditabbo. Sesesupi eseva nayo.</p>
<p>[03]^b^161^eb^^b^.^eb^ Udakarahadūpamesu – ^b^udakarahado^eb^ tāva jaṇṇumattepi udake sati paṇṇarasasambhinnavaṇṇattā vā bahalattā vā udakassa apaññāyamānatalo ^b^uttāno gambhīrobhāso^eb^ nāma hoti. Tiporisa catuporisepi pana udake sati acchattā udakassa paññāyamānatalo ^b^gambhīro uttānobhāso^eb^ nāma hoti. Ubhayakāraṇasambhāvato pana itare dve veditabbā. Puggalopi kilesussadabhāvato guṇagambhīratāya ca abhāvato guṇagambhīrānaṃ sadisehi abhikkamādīhi yutto ^b^uttāno gambhīrobhāso^eb^ nāma. Iminā nayena sesāpi veditabbā.</p>
<p>[03]^b^162^eb^^b^.^eb^ Balībaddūpamesu ^a^M0.0077^ea^ – ^b^balībaddo^eb^ tāva yo attano gogaṇaṃ ghaṭṭeti ubbejeti, paragogaṇe pana sorato sukhasīlo hoti – ayaṃ ^b^sakagavacaṇḍo no paragavacaṇḍo^eb^ nāma. Puggalopi attano parisaṃ ghaṭṭento vijjhanto pharusena samudācaranto, paraparisāya pana soraccaṃ nivātavuttitaṃ āpajjanto ^b^sakagavacaṇḍo hoti no paragavacaṇḍo^eb^ nāmāti. Iminā nayena sesāpi veditabbā. Niddesavāre panettha ^b^ubbejitā hotī^eb^ti ghaṭṭetvā vijjhitvā ubbegappattaṃ karoticceva attho.</p>
<p>[03]^b^163^eb^^b^.^eb^ Āsīvisūpamesu – ^b^āsīviso^eb^ tāva yassa visaṃ āsuṃ āgacchati sīghaṃ pharati; ghoraṃ pana na hoti, cirakālaṃ na pīḷeti – ayaṃ ^b^āgataviso no ghoraviso^eb^. Sesapadesupi eseva nayo. Puggalavibhājanaṃ pana uttānatthameva.</p>
<p>[03]^b^164^eb^^b^.^eb^^b^Ananuvicca apariyogāhetvā avaṇṇārahassa vaṇṇaṃ bhāsitā hotī^eb^tiādīsu ^b^ananuviccā^eb^ti atulayitvā, apariggaṇhitvā. ^b^Apariyogāhetvā^eb^ti paññāya guṇe anogāhetvā.</p>
<p>[03]^b^166^eb^^b^.^eb^^b^Bhūtaṃ taccha^eb^nti vijjamānato bhūtaṃ, aviparītato ^b^tacchaṃ. Kālenā^eb^ti yuttapayuttakālena. ^b^Tatra kālaññū hotī^eb^ti yamidaṃ ^a^P0.0227^ea^ kālenāti vuttaṃ. Tatra yo puggalo kālaññū hoti, kālaṃ jānāti, tassa pañhassa veyyākaraṇatthāya ‘‘imasmiṃ kāle pucchitenāpi mayā ^a^V0.0075^ea^ na kathetabbā, imasmiṃ kāle kathetabbā’’ti – ayaṃ kālena bhaṇati nāma. ^b^Upekkhako viharatī^eb^ti majjhattabhūtāya upekkhāya ṭhito hutvā viharati. Sesaṃ sabbattha uttānatthameva.</p>
<p>[03]^b^167^eb^^b^.^eb^ Uṭṭhānaphalūpajīvītiādīsu – yo uṭṭhānavīriyeneva divasaṃ vītināmetvā tassa nissandaphalamattaṃ kiñcideva labhitvā jīvikaṃ kappeti, taṃ pana uṭṭhānaṃ āgamma kiñci puññaphalaṃ na paṭilabhati, taṃ sandhāya ^b^yassa puggalassa uṭṭhahato^eb^tiādi vuttaṃ. ^b^Tatūpari devā^eb^ti tato upari brahmakāyikādayo devā. Tesañhi uṭṭhānavīriyena kiccaṃ nāma natthi. Puññaphalameva upajīvanti. ^b^Puññavato cā^eb^ti idaṃ puññavante khattiyabrāhmaṇādayo ceva bhummadeve ādiṃ katvā nimmānaratipariyosāne deve ca sandhāya ^a^M0.0078^ea^ vuttaṃ. Sabbepi hete vāyāmaphalañceva puññaphalañca anubhavanti. Nerayikā pana neva uṭṭhānena ājīvaṃ uppādetuṃ sakkonti, nāpi nesaṃ puññaphalena koci ājīvo uppajjati.</p>
<p>[03]^b^168^eb^^b^.^eb^ Tamādīsu – ‘‘nīce kule paccājāto’’tiādikena tamena yuttoti ^b^tamo^eb^. Kāyaduccaritādīhi puna nirayatamūpagamanato ^b^tamaparāyaṇo. Nesādakule^eb^ti migaluddakādīnaṃ kule. ^b^Venakule^eb^ti vilīvakārakule. ^b^Rathakārakule^eb^ti cammakārakule. ^b^Pukkusakule^eb^ti pupphachaḍḍakakule. ^b^Kasiravuttike^eb^ti dukkhavuttike. ^b^Dubbaṇṇo^eb^ti paṃsupisācako viya jhāmakhāṇuvaṇṇo. ^b^Duddasiko^eb^ti vijātamātuyāpi amanāpadassano. ^b^Okoṭimako^eb^ti lakuṇḍako. ^b^Kāṇo^eb^ti ekakkhikāṇo vā ubhayakkhikāṇo vā. ^b^Kuṇī^eb^ti ekahatthakuṇī vā ubhayahatthakuṇī vā. ^b^Khañjo^eb^ti ekapādakhañjo vā ubhayapādakhañjo vā. ^b^Pakkhahato^eb^ti hatapakkho pīṭhasappī. ^b^Padīpeyyassā^eb^ti telakapallakādino padīpūpakaraṇassa. ^b^Evaṃ puggalo tamo hoti tamaparāyaṇo^eb^ti ettha eko puggalo bahiddhā ālokaṃ adisvā mātukucchismiññeva kālaṃ katvā apāyesu nibbattanto sakalepi kappe saṃsarati. Sopi tamo tamaparāyaṇova. So pana kuhakapuggalo bhaveyya. Kuhakassa hi evarūpā nibbatti hotīti vuttaṃ.</p>
<p>[03]Ettha ca ^b^nīce kule paccājāto^eb^^a^P0.0228^ea^^b^ hoti caṇḍālakule vā^eb^tiādīhi āgamanavipatti ceva pubbuppannapaccayavipatti ca dassitā. ^b^Dalidde^eb^tiādīhi pavattipaccayavipatti. ^b^Kasiravuttike^eb^tiādīhi ājīvupāyavipatti. ^b^Dubbaṇṇo^eb^tiādīhi rūpavipatti. ^b^Bahvābādho^eb^tiādīhi dukkhakāraṇasamāyogo. ^b^Na lābhī^eb^tiādīhi sukhakāraṇavipatti ceva upabhogavipatti ^a^V0.0076^ea^ ca. ^b^Kāyena duccarita^eb^ntiādīhi tamaparāyaṇabhāvassa kāraṇasamāyogo. ^b^Kāyassa bhedā^eb^tiādīhi samparāyikatamūpagamo. Sukkapakkho vuttapaṭipakkhanayena veditabbo.</p>
<p>[03]Apicettha tividhāya kulasampattiyā paccājātiādikena jotinā yuttato ^b^joti,^eb^ ālokabhūtoti vuttaṃ hoti. Kāyasucaritādīhi pana saggūpapattijotibhāvūpagamanato ^b^jotiparāyaṇo. Khattiyamahāsālakule vā^eb^tiādīsu ^b^khattiyamahāsālā^eb^ti khattiyā mahāsārā ^a^M0.0079^ea^ mahāsārappattā khattiyā. Yesañhi khattiyānaṃ heṭṭhimantena koṭisataṃ nidhānagataṃ hoti, tayo kahāpaṇakumbhā vaḷañjanatthāya gehamajjhe rāsiṃ katvā ṭhapitā honti, te khattiyamahāsālā nāma. Yesaṃ brāhmaṇānaṃ asītikoṭidhanaṃ nihitaṃ hoti, diyaḍḍho kahāpaṇakumbho vaḷañjanatthāya gehamajjhe rāsiṃ katvā ṭhapito hoti, te ^b^brāhmaṇamahāsālā^eb^ nāma. Yesaṃ gahapatīnaṃ cattālīsakoṭidhanaṃ nihitaṃ hoti, kahāpaṇakumbho vaḷañjatthāya gehamajjhe rāsiṃ katvā ṭhapito hoti, te ^b^gahapatimahāsālā^eb^ nāma. Tesaṃ kuleti attho. ^b^Aḍḍhe^eb^ti issare. Nidhānagatadhanassa mahantatāya ^b^mahaddhane^eb^. Suvaṇṇarajatabhājanādīnaṃ upabhogabhaṇḍānaṃ mahantatāya ^b^mahābhoge^eb^. Nidhānagatassa jātarūparajatassa pahūtatāya ^b^pahūtajātarūparajate^eb^. Vittūpakaraṇassa tuṭṭhikaraṇassa pahūtatāya ^b^pahūtavittūpakaraṇe^eb^. Godhanādīnañca sattavidhadhaññānañca pahūtatāya ^b^pahūtadhanadhaññe. Abhirūpo^eb^ti sundararūpo. ^b^Dassanīyo^eb^ti aññaṃ kammaṃ pahāya divasampi passitabbayutto. ^b^Pāsādiko^eb^ti dassaneneva cittapasādāvaho. ^b^Paramāyā^eb^ti uttamāya. ^b^Vaṇṇapokkharatāyā^eb^ti pokkharavaṇṇatāya. Pokkharaṃ vuccati sarīraṃ. Tassa vaṇṇasampattiyāti attho. ^b^Samannāgato^eb^ti upeto.</p>
<p>[03]^b^169^eb^^b^.^eb^ Oṇatoṇatādīsu ^a^P0.0229^ea^ – diṭṭhadhammikāya vā samparāyikāya vā sampattiyā virahito ^b^oṇato^eb^. Nīco, lāmakoti attho. Tabbipakkhato ^b^uṇṇato^eb^. Ucco, uggatoti attho. Sesamettha tamādīsu vuttanayeneva veditabbaṃ. Apica – ^b^oṇatoṇato^eb^ti idāni nīco, āyatimpi nīcova bhavissati. ^b^Oṇatuṇṇato^eb^ti idāni nīco, āyatiṃ ucco bhavissati. ^b^Uṇṇatoṇato^eb^ti idāni ucco, āyatiṃ nīco bhavissati. ^b^Uṇṇatuṇṇato^eb^ti idāni ucco, āyatimpi uccova bhavissatīti.</p>
<p>[03]^b^170^eb^^b^.^eb^ Rukkhūpamesu – rukkho tāva ^b^pheggusāraparivāro^eb^ti vanajeṭṭhakarukkho sayaṃ pheggu hoti ^a^V0.0077^ea^, parivārarukkhā panassa sārā honti. Iminā nayena sesā veditabbā. Puggalesu pana sīlasāravirahato pheggutā, sīlācārasamannāgamena ca sāratā veditabbā.</p>
<p>[03]^b^171^eb^^b^.^eb^ Rūpappamāṇādīsu ^a^M0.0080^ea^ – sampattiyuttaṃ rūpaṃ pamāṇaṃ karotīti ^b^rūpappamāṇo^eb^. Tattha pasādaṃ janetīti ^b^rūpappasanno^eb^. Kittisaddabhūtaṃ ghosaṃ pamāṇaṃ karotīti ^b^ghosappamāṇo^eb^. Ārohaṃ vātiādīsu pana – ^b^āroha^eb^nti uccattanaṃ. ^b^Pariṇāha^eb^nti kisathūlabhāvāpagataṃ parikkhepasampattiṃ. ^b^Saṇṭhāna^eb^nti aṅgapaccaṅgānaṃ dīgharassavaṭṭatādiyuttaṭṭhānesu tathābhāvaṃ. ^b^Pāripūri^eb^nti yathāvuttappakārānaṃ anūnataṃ, lakkhaṇaparipuṇṇabhāvaṃ vā. ^b^Paravaṇṇanāyā^eb^ti parehi parammukhā nicchāritāya guṇavaṇṇanāya. ^b^Parathomanāyā^eb^ti parehi thutivasena gāthādiupanibandhanena vuttāya thomanāya. ^b^Parapasaṃsanāyā^eb^ti parehi sammukhā vuttāya pasaṃsāya. ^b^Paravaṇṇahārikāyā^eb^ti paramparathutivasena parehi pavattitāya vaṇṇaharaṇāya.</p>
<p>[03]^b^172^eb^^b^.^eb^^b^Cīvaralūkha^eb^nti cīvarassa dubbaṇṇādibhāvena lūkhataṃ. ^b^Pattalūkha^eb^nti bhājanassa vaṇṇasaṇṭhānavatthūhi lūkhataṃ. ^b^Senāsanalūkha^eb^nti nāṭakādisampattivirahena senāsanassa lūkhataṃ. ^b^Vividha^eb^nti acelakādibhāvena anekappakāraṃ. ^b^Dukkarakārika^eb^nti sarīratāpanaṃ.</p>
<p>[03]Aparo nayo – imesu hi catūsu puggalesu rūpe pamāṇaṃ gahetvā pasanno rūpappamāṇo nāma. Rūpappasannoti tasseva atthavacanaṃ. Ghose pamāṇaṃ gahetvā pasanno ghosappamāṇo ^a^P0.0230^ea^ nāma. Cīvaralūkhapattalūkhesu pamāṇaṃ gahetvā pasanno lūkhappamāṇo nāma. Dhamme pamāṇaṃ gahetvā pasanno dhammappamāṇo nāma. Itarāni tesaṃyeva atthavacanāni. Sabbasatte ca tayo koṭṭhāse katvā dve koṭṭhāsā rūpappamāṇā, eko na rūpappamāṇo. Pañca koṭṭhāse katvā cattāro koṭṭhāsā ghosappamāṇā, eko na ghosappamāṇo. Dasa koṭṭhāse katvā nava koṭṭhāsā lūkhappamāṇā, eko na lūkhappamāṇo. Satasahassaṃ koṭṭhāse katvā pana eko koṭṭhāsova dhammappamāṇo, sesā na dhammappamāṇā. Evamayaṃ catuppamāṇo lokasannivāso.</p>
<p>[03]Etasmiṃ catuppamāṇe lokasannivāse buddhesu appasannā mandā, pasannāva bahukā. Rūpappamāṇassa hi buddharūpato uttari pasādāvahaṃ rūpaṃ nāma natthi. Ghosappamāṇassa buddhānaṃ kittighosato uttari pasādāvaho ghoso nāma natthi. Lūkhappamāṇassa kāsikāni vatthāni mahārahāni ^a^V0.0078^ea^^a^M0.0081^ea^ kañcanabhājanāni tiṇṇaṃ utūnaṃ anucchavike sabbasampattiyutte pāsādavare pahāya paṃsukūlacīvaraselamayapattarukkhamūlādisenāsanasevino buddhassa bhagavato lūkhato uttari pasādāvahaṃ aññaṃ lūkhaṃ nāma natthi. Dhammappamāṇassa sadevake loke asādhāraṇasīlādiguṇassa tathāgatassa sīlādiguṇato uttari pasādāvaho añño sīlādiguṇo nāma natthi. Iti bhagavā imaṃ catuppamāṇikaṃ lokasannivāsaṃ muṭṭhinā gahetvā viya ṭhitoti.</p>
<p>[03]^b^173^eb^^b^.^eb^ Attahitāya paṭipannādīsu – ^b^sīlasampanno^eb^ti sīlena sampanno samannāgato. ^b^Samādhisampanno^eb^tiādīsupi eseva nayo. Ettha ca sīlaṃ lokiyalokuttaraṃ kathitaṃ. Tathā samādhipaññā ca. ^b^Vimutti^eb^ arahattaphalavimuttiyeva. ^b^Ñāṇadassanaṃ^eb^ ekūnavīsatividhaṃ paccavekkhaṇañāṇaṃ. ^b^No para^eb^ntiādīsu – parapuggalaṃ ‘‘tayāpi sīlasampannena bhavituṃ vaṭṭatī’’ti vatvā yathā sīlaṃ samādiyati, evaṃ na samādapeti, na gaṇhāpeti. Eseva nayo sabbattha. Etesu pana catūsu paṭhamo vakkalittherasadiso hoti. Dutiyo upanandasakyaputtasadiso ^a^P0.0231^ea^. Tatiyo sāriputtamoggallānattherasadiso. Catuttho devadattasadisoti veditabbo.</p>
<p>[03]^b^174^eb^^b^.^eb^ Attantapādīsu – attānaṃ tapati dukkhāpetīti ^b^attantapo^eb^. Attano paritāpanānuyogaṃ ^b^attaparitāpanānuyogaṃ. Acelako^eb^ti niccelo, naggo. ^b^Muttācāro^eb^ti visaṭṭhācāro. Uccārakammādīsu lokiyakulaputtācārena virahito ṭhitakova uccāraṃ karoti, passāvaṃ karoti, khādati, bhuñjati ca. ^b^Hatthāpalekhano^eb^ti hatthe piṇḍamhi niṭṭhite jivhāya hatthaṃ apalekhati. Uccāraṃ vā katvā hatthasmiññeva daṇḍakasaññī hutvā hatthena apalekhatīti dasseti. Te kira daṇḍakaṃ sattoti paññapenti. Tasmā tesaṃ paṭipadaṃ pūrento evaṃ karoti. Bhikkhāgahaṇatthaṃ ‘ehi bhaddante’ti vutto, na etīti ^b^naehibhaddantiko^eb^. Tena hi ‘tiṭṭha bhaddante’ti vuttopi na tiṭṭhatīti ^b^natiṭṭhabhaddantiko^eb^. Tadubhayampi hetaṃ titthiyā ‘‘etassa vacanaṃ kataṃ bhavissatī’’ti na karonti. ^b^Abhihaṭa^eb^nti puretaraṃ gahetvā āhaṭaṃ bhikkhaṃ. ^b^Uddissakata^eb^nti ‘‘imaṃ tumhe uddissa kata’’nti evaṃ ārocitabhikkhaṃ. ^b^Na nimantana^eb^nti ‘‘asukaṃ nāma kulaṃ vā vīthiṃ vā gāmaṃ vā paviseyyāthā’’ti evaṃ nimantitabhikkhampi na sādiyati, na gaṇhāti.</p>
<p>[03]^b^Na^eb^^a^M0.0082^ea^^b^kumbhimukhā^eb^ti kumbhito uddharitvā diyyamānaṃ bhikkhaṃ na gaṇhāti. ^b^Na kaḷopimukhā^eb^ti ^a^V0.0079^ea^^b^kaḷopī^eb^ti ukkhali, pacchi vā. Tatopi na gaṇhāti. Kasmā? Kumbhī kaḷopiyo kaṭacchunā pahāraṃ labhantīti. ^b^Na eḷakamantara^eb^nti ummāraṃ antaraṃ katvā diyyamānaṃ na gaṇhāti. Kasmā? Ayaṃ maṃ nissāya antarakaraṇaṃ labhatīti. ^b^Daṇḍamusalesu^eb^pi eseva nayo. ^b^Dvinna^eb^nti dvīsu bhuñjamānesu ekasmiṃ uṭṭhāya dente na gaṇhati. Kasmā? Kabaḷantarāyo hotīti. ^b^Na gabbhiniyā^eb^tiādīsu pana gabbhiniyā kucchiyaṃ dārako kilamati. ^b^Pāyantiyā^eb^ dārakassa khīrantarāyo hoti. ^b^Purisantaragatāya^eb^ ratiantarāyo hotīti na gaṇhāti ^b^na saṅkittīsū^eb^ti saṅkittetvā katabhattesu. Dubbhikkhasamaye kira acelakasāvakā acelakānaṃ atthāya tato tato taṇḍulādīni samādapetvā ^a^P0.0232^ea^ bhattaṃ pacanti, ukkaṭṭhācelako tato na paṭiggaṇhāti. ^b^Na yattha sā^eb^ti yattha sunakho ‘piṇḍaṃ labhissāmī’ti upaṭṭhito hoti, tattha tassa adatvā āhaṭaṃ na gaṇhāti. Kasmā? Etassa piṇḍantarāyo hotīti.</p>
<p>[03]^b^Saṇḍasaṇḍacārinī^eb^ti samūhasamūhacārinī. Sace hi acelakaṃ disvā ‘imassa bhikkhaṃ dassāmā’ti mānussakā bhattagehaṃ pavisanti, tesu ca pavisantesu kaḷopimukhādīsu nilīnā makkhikā uppatitvā saṇḍasaṇḍā caranti, tato āhaṭaṃ bhikkhaṃ na gaṇhāti. Kasmā? Maṃ nissāya makkhikānaṃ gocarantarāyo jātoti. ^b^Thusodaka^eb^nti sabbasassasambhārehi kataṃ sovīrakaṃ. Ettha ca surāpānameva sāvajjaṃ. Ayaṃ pana etasmimpi sāvajjasaññī. ^b^Ekāgāriko^eb^ti yo ekasmiṃyeva gehe bhikkhaṃ labhitvā nivattati. ^b^Ekālopiko^eb^ti yo ekeneva ālopena yāpeti. ^b^Dvāgārikā^eb^dīsupi eseva nayo. ^b^Ekissāpi dattiyā^eb^ti ekāya dattiyā. Datti nāma ekā khuddakapāti hoti, yattha aggabhikkhaṃ pakkhipitvā ṭhapenti.</p>
<p>[03]^b^Ekāhika^eb^nti ekadivasantarikaṃ. ^b^Aḍḍhamāsika^eb^nti aḍḍhamāsantarikaṃ. ^b^Pariyāyabhattabhojana^eb^nti vārabhattabhojanaṃ. Ekāhavārena dvīhavārena sattāhavārena aḍḍhamāsavārenāti – evaṃ divasavārena ābhatabhattabhojanaṃ. ^b^Sākabhakkho^eb^ti allasākabhakkho. ^b^Sāmākabhakkho^eb^ti sāmākataṇḍulabhakkho. Nīvārādīsu – ^b^nīvārā^eb^ nāma tāva araññe sayaṃ jātā vīhijāti. ^b^Daddula^eb^nti cammakārehi cammaṃ vilikhitvā chaḍḍitakasaṭaṃ. ^b^Haṭaṃ^eb^ vuccati ^a^M0.0083^ea^ silesopi, sevālopi kaṇikārādirukkhaniyyāsopi. ^b^Kaṇa^eb^nti kuṇḍakaṃ. ^b^Ācāmo^eb^ti bhattaukkhalikāya laggo jhāmodano. Taṃ chaḍḍitaṭṭhāne gahetvā khādati. ‘‘Odanakañjiya’’ntipi vadanti. ^b^Piññākā^eb^dayo pākaṭā eva. ^b^Pavattaphalabhojī^eb^ti patitaphalabhojī.</p>
<p>[03]^b^Sāṇānī^eb^ti ^a^V0.0080^ea^ sāṇavākacelāni. ^b^Masāṇānī^eb^ti missakacelāni. ^b^Chavadussānī^eb^ti matasarīrato chaḍḍitavatthāni. Erakatiṇādīni vā ganthetvā katanivāsanāni. ^b^Paṃsukūlānī^eb^ti pathaviyaṃ chaḍḍitanantakāni. ^b^Tirīṭānī^eb^ti rukkhattacavatthāni. ^b^Ajina^eb^nti ^a^P0.0233^ea^ ajinamigacammaṃ. ^b^Ajinakkhipa^eb^nti tadeva majjhe phālitaṃ. Sakhurakantipi vadanti. ^b^Kusacīra^eb^nti kusatiṇāni ganthetvā katacīrakaṃ. ^b^Vākacīraphalakacīresu^eb^pi eseva nayo. ^b^Kesakambala^eb^nti manussakesehi katakambalaṃ. Yaṃ sandhāya vuttaṃ – ‘‘seyyathāpi, bhikkhave, yāni kānici tantāvutānaṃ vatthānaṃ kesakambalo tesaṃ patikuṭṭho akkhāyatī’’ti (a. ni. 3.138). ^b^Vāḷakambala^eb^nti assavāḷādīhi katakambalaṃ. ^b^Ulūkapakkha^eb^nti ulūkapattāni ganthetvā katanivāsanaṃ. ^b^Ubbhaṭṭhako^eb^ti uddhaṃ ṭhitako.</p>
<p>[03]^b^Ukkuṭikappadhānamanuyutto^eb^ti ukkuṭikavīriyaṃ anuyutto. Gacchantopi ukkuṭikova hutvā uppatitvā uppatitvā gacchati. ^b^Kaṇṭakāpassayiko^eb^ti ayakaṇṭake vā pakatikaṇṭake vā bhūmiyaṃ koṭṭetvā tattha cammaṃ attharitvā ṭhānacaṅkamādīni karoti. ^b^Seyya^eb^nti sayantopi tattheva seyyaṃ kappeti. Sāyaṃ tatiyamassāti ^b^sāyatatiyakaṃ^eb^. ‘‘Pāto, majjhanhike, sāyanti divasassa tikkhattuṃ pāpaṃ pavāhessāmī’’ti udakorohanānuyogaṃ anuyutto viharati.</p>
<p>[03]^b^175^eb^^b^.^eb^ Paraṃ tapatīti ^b^parantapo^eb^. Paresaṃ paritāpanānuyogaṃ ^b^paraparitāpanānuyogaṃ^eb^. Orabbhikādīsu – urabbhā vuccanti eḷakā. Urabbhe hanatīti ^b^orabbhiko. Sūkarikā^eb^dīsupi – eseva nayo. ^b^Luddo^eb^ti dāruṇo kakkhaḷo. ^b^Macchaghātako^eb^ti macchabandho kevaṭṭo. ^b^Bandhanāgāriko^eb^ti bandhanāgāragopako. ^b^Kurūrakammantā^eb^ti dāruṇakammantā.</p>
<p>[03]^b^176^eb^^b^.^eb^^b^Muddhāvasitto^eb^ti khattiyābhisekena muddhani abhisitto. ^b^Puratthimena nagarassā^eb^ti nagarato puratthimadisāya. ^b^Sandhāgāra^eb^nti yaññasālaṃ ^a^M0.0084^ea^. ^b^Kharājinaṃ nivāsetvā^eb^ti sakhuraṃ ajinacammaṃ nivāsetvā. ^b^Sappitelenā^eb^ti sappinā ca telena ca. Ṭhapetvā hi sappiṃ avaseso yo koci sneho telanti vuccati. ^b^Kaṇḍuvamāno^eb^ti nakhānaṃ chinnattā kaṇḍuvitabbakāle tena kaṇḍuvamāno. ^b^Anantarahitāyā^eb^ti asanthatāya. ^b^Sarūpavacchāyā^eb^ti sadisavacchāya. Sace gāvī setā hoti, vacchopi setakova sace kabarā vā, rattā vā, vacchopi tādisovāti – evaṃ sarūpavacchāya. ^b^So evamāhā^eb^ti ^a^P0.0234^ea^ so rājā evaṃ vadeti. ^b^Vacchatarā^eb^ti taruṇavacchakabhāvaṃ atikkantā ^a^V0.0081^ea^ balavavacchā. ^b^Vacchatarīsu^eb^pi eseva nayo. ^b^Barihisatthāyā^eb^ti parikkhepakaraṇatthāya ceva yaññabhūmiyaṃ attharaṇatthāya ca.</p>
<p>[03]^b^177^eb^^b^.^eb^^b^Diṭṭheva dhamme^eb^ti imasmiṃyeva attabhāve. ^b^Nicchāto^eb^ti chātaṃ vuccati taṇhā, sā assa natthīti nicchāto. Sabbakilesānaṃ nibbutattā ^b^nibbuto^eb^. Anto tāpanakilesānaṃ abhāvā sītalo jātoti ^b^sītībhūto^eb^. Jhānamaggaphalanibbānasukhāni paṭisaṃvedetīti ^b^sukhappaṭisaṃvedī^eb^. ^b^Brahmabhūtena attanā^eb^ti seṭṭhabhūtena attanā.</p>
<p>[03]Imaṃ pana puggalaṃ buddhuppādato paṭṭhāya dassetuṃ – ^b^idha tathāgato^eb^tiādimāha. Tattha ^b^tathāgato^eb^ti aṭṭhahi kāraṇehi bhagavā tathāgato – tathā āgatoti tathāgato, tathā gatoti tathāgato, tathalakkhaṇaṃ āgatoti tathāgato, tathadhamme yāthāvato abhisambuddhoti tathāgato, tathadassitāya tathāgato, tathāvāditāya tathāgato, tathākāritāya tathāgato, abhibhavanaṭṭhena tathāgatoti. ^b^Arahaṃ sammāsambuddho^eb^tiādīni ^b^visuddhimagge^eb^ vitthāritāneva. ^b^Taṃ dhamma^eb^nti taṃ vuttappakārasampadaṃ dhammaṃ. ^b^Suṇāti gahapati vā^eb^ti kasmā paṭhamaṃ gahapatiṃ niddisati? Nihatamānattā ussannattā ca. Yebhuyyena hi khattiyakulato pabbajitā jātiṃ nissāya mānaṃ karonti. Brāhmaṇakulā pabbajitā mante nissāya mānaṃ karonti. Hīnajaccakulā pabbajitā attano vijātitāya patiṭṭhātuṃ na sakkonti. Gahapatidārakā pana kacchehi sedaṃ muñcantehi piṭṭhiyā loṇaṃ pupphamānāya bhūmiṃ kasitvā tādisassa mānassa abhāvato nihatamānadappā honti. Te pabbajitvā mānaṃ vā dappaṃ vā akatvā yathābalaṃ buddhavacanaṃ ^a^M0.0085^ea^ uggahetvā vipassanāya kammaṃ karontā sakkonti arahatte patiṭṭhātuṃ. Itarehi ca kulehi nikkhamitvā pabbajitā nāma na bahukā, gahapatikāva bahukā. Iti nihatamānattā ussannattā ca paṭhamaṃ gahapatiṃ niddisatīti.</p>
<p>[03]^b^Aññatarasmiṃ vā^eb^ti itaresaṃ vā kulānaṃ aññatarasmiṃ. ^b^Paccājāto^eb^ti patijāto. ^b^Tathāgate saddhaṃ paṭilabhatī^eb^ti parisuddhaṃ ^a^P0.0235^ea^ dhammaṃ sutvā dhammassāmimhi tathāgate ‘‘sammāsambuddho vata so bhagavā’’ti saddhaṃ paṭilabhati. ^b^Iti paṭisañcikkhatī^eb^ti evaṃ paccavekkhati. ^b^Sambādho gharāvāso^eb^ti sacepi saṭṭhihatthe ghare yojanasatantarepi vā dve jāyampatikā vasanti, tathāpi nesaṃ sakiñcanasapalibodhaṭṭhena gharāvāso sambādhoyeva. ^b^Rajopatho^eb^ti rāgarajādīnaṃ uṭṭhānaṭṭhānanti mahāaṭṭhakathāyaṃ ^a^V0.0082^ea^ vuttaṃ. Āgamanapathotipi vattuṃ vaṭṭati. Alagganaṭṭhena abbhokāso viyāti ^b^abbhokāso^eb^. Pabbajito hi kūṭāgāraratanapāsāde ca devavimānādīsu ca supihitadvāravātapānesu paṭicchannesu vasantopi neva laggati, na sajjati, na bajjhati. Tena vuttaṃ – ‘‘abbhokāso pabbajjā’’ti.</p>
<p>[03]Apica – sambādho gharāvāso kusalakiriyāya okāsābhāvato. Rajopatho asaṃvutasaṅkāraṭṭhānaṃ viya rajānaṃ kilesarajānaṃ sannipātaṭṭhānato. Abbhokāso pabbajjā kusalakiriyāya yathāsukhaṃ okāsasambhāvato. ^b^Nayidaṃ sukaraṃ…pe… pabbajeyya^eb^nti ettha ayaṃ saṅkhepakathā – yadetaṃ sikkhattayabrahmacariyaṃ ekampi divasaṃ akhaṇḍaṃ katvā carimakacittaṃ pāpetabbatāya ^b^ekantaparipuṇṇaṃ^eb^. Ekadivasampi ca kilesamalena amalinaṃ katvā carimakacittaṃ pāpetabbatāya ^b^ekantaparisuddhaṃ. Saṅkhalikhitaṃ^eb^ likhitasaṅkhasadisaṃ dhotasaṅkhasappaṭibhāgaṃ caritabbaṃ. Idaṃ na sukaraṃ agāraṃ ajjhāvasatā agāramajjhe vasantena ekantaparipuṇṇaṃ…pe… carituṃ – ‘‘yaṃnūnāhaṃ kese ca massuñca ohāretvā kasāyarasapītatāya kāsāyāni brahmacariyaṃ carantānaṃ anucchavikāni vatthāni acchādetvā paridahitvā agārasmā nikkhamitvā anagāriyaṃ pabbajeyya’’nti. Ettha ca yasmā agārassa hitaṃ kasivāṇijjādikammaṃ ‘‘agāriya’’nti vuccati, tañca pabbajjāya natthi, tasmā pabbajjā ‘‘anagāriya’’nti ñātabbā. ^b^Taṃ anagāriyaṃ. Pabbajeyya^eb^nti ^a^M0.0086^ea^ paṭipajjeyyaṃ. ^b^Appaṃ vā^eb^ti sahassato heṭṭhā bhogakkhandho appo nāma hoti, sahassato paṭṭhāya ^a^P0.0236^ea^ mahā. Abandhanaṭṭhena ñātiyeva ^b^ñātiparivaṭṭo^eb^. Sopi vīsatiyā heṭṭhā appo hoti, vīsatiyā paṭṭhāya mahā.</p>
<p>[03]^b^178^eb^^b^.^eb^^b^Bhikkhūnaṃ sikkhāsājīvasamāpanno^eb^ti yā bhikkhūnaṃ adhisīlasaṅkhātā sikkhā, tañca. Yattha cete saha jīvanti, ekajīvikā sabhāgavuttino honti, taṃ bhagavatā paññattasikkhāpadasaṅkhātaṃ sājīvañca. Tattha sikkhanabhāvena samāpannoti ^b^bhikkhūnaṃ sikkhāsājīvasamāpanno. Samāpanno^eb^ti sikkhaṃ paripūrento sājīvañca avītikkamanto hutvā tadubhayaṃ upagatoti attho. ^b^Pāṇātipātaṃ pahāyā^eb^tiādīsu pāṇātipātādikathā heṭṭhā vitthāritā eva. ^b^Pahāyā^eb^ti imaṃ pāṇātipātacetanāsaṅkhātaṃ dussīlyaṃ pajahitvā. ^b^Paṭivirato hotī^eb^ti pahīnakālato paṭṭhāya tato dussīlyato orato viratova hoti. ^b^Nihitadaṇḍo nihitasattho^eb^ti parūpaghātatthāya daṇḍaṃ vā satthaṃ vā ādāya avattanato nikkhittadaṇḍo ceva nikkhittasattho cāti ^a^V0.0083^ea^ attho. Ettha ca ṭhapetvā daṇḍaṃ, sabbampi avasesaṃ upakaraṇaṃ sattānaṃ vināsanabhāvato ‘sattha’nti veditabbaṃ. Yaṃ pana bhikkhū kattaradaṇḍaṃ vā dantakaṭṭhavāsiṃ vā pipphalikaṃ vā gahetvā vicaranti, na taṃ parūpaghātatthāya. Tasmā nihitadaṇḍā nihitasatthātveva saṅkhaṃ gacchanti. ^b^Lajjī^eb^ti pāpajigucchanalakkhaṇāya lajjāya samannāgato. ^b^Dayāpanno^eb^ti dayaṃ mettacittataṃ āpanno. ^b^Sabbapāṇabhūtahitānukampī^eb^ti sabbe pāṇabhūte hitena anukampako. Tāya dayāpannatāya sabbesaṃ pāṇabhūtānaṃ hitacittakoti attho. ^b^Viharatī^eb^ti iriyati, pāleti.</p>
<p>[03]Dinnameva ādiyatīti ^b^dinnādāyī^eb^. Cittenapi dinnameva paṭikaṅkhatīti ^b^dinnapāṭikaṅkhī^eb^. Thenetīti theno. Na thenena ^b^athenena^eb^. Athenattāyeva ^b^sucibhūtena. Attanā^eb^ti attabhāvena. Athenaṃ sucibhūtaṃ attabhāvaṃ katvā viharatīti vuttaṃ hoti.</p>
<p>[03]^b^Abrahmacariya^eb^nti ^a^M0.0087^ea^ aseṭṭhacariyaṃ. Brahmaṃ seṭṭhaṃ ācāraṃ caratīti ^b^brahmacārī^eb^. ^b^Ārācārī^eb^ti abrahmacariyato dūracārī. ^b^Methunā^eb^ti rāgapariyuṭṭhānavasena sadisattā methunakāti laddhavohārehi paṭisevitabbato methunāti saṅkhaṃ gatā asaddhammā. ^b^Gāmadhammā^eb^ti gāmavāsīnaṃ dhammā.</p>
<p>[03]Saccaṃ ^a^P0.0237^ea^ vadatīti ^b^saccavādī^eb^. Saccena saccaṃ sandahati ghaṭetīti ^b^saccasandho^eb^. Na antarantarā musā vadatīti attho. Yo hi puriso kadāci musā vadati, kadāci saccaṃ, tassa musāvādena antaritattā saccaṃ saccena na ghaṭīyati, tasmā na so saccasandho. Ayaṃ pana na tādiso. Jīvitahetupi musā avatvā saccena saccaṃ sandahatiyevāti saccasandho. ^b^Theto^eb^ti thiro, thirakathoti attho. Eko hi puggalo haliddirāgo viya, thusarāsimhi nikhātakhāṇuko viya, assapiṭṭhe ṭhapitakumbhaṇḍamiva ca, na thirakatho hoti. Eko pāsāṇalekhā viya, indakhīlo viya ca thirakatho hoti. Asinā sīse chindantepi dve kathā na katheti. Ayaṃ vuccati theto. ^b^Paccayiko^eb^ti pattiyāyitabbako, saddhāyikoti attho. Ekacco hi puggalo na paccayiko hoti. ‘Idaṃ kena vuttaṃ? Asukenā’ti vutte ‘mā tassa vacanaṃ saddahathā’ti vattabbataṃ āpajjati. Eko paccayiko hoti. ‘Idaṃ kena vuttaṃ? Asukenā’ti vutte ‘yadi tena vuttaṃ, idameva pamāṇaṃ, idāni upaparikkhitabbaṃ natthi, evameva ida’nti vattabbataṃ āpajjati. Ayaṃ vuccati paccayiko. ^b^Avisaṃvādako lokassā^eb^ti tāya saccavāditāya lokaṃ na visaṃvādetīti attho.</p>
<p>[03]^b^Imesaṃ^eb^^a^V0.0084^ea^^b^bhedāyā^eb^ti yesaṃ ito sutvāti vuttānaṃ santike sutaṃ, tesaṃ bhedāya. ^b^Bhinnānaṃ vā sandhātā^eb^ti dvinnaṃ mittānaṃ vā samānupajjhāyakādīnaṃ vā kenacideva kāraṇena bhinnānaṃ ekamekaṃ upasaṅkamitvā – ‘tumhākaṃ īdise kule jātānaṃ, evaṃ bahussutānaṃ idaṃ na yutta’ntiādīni vatvā sandhānaṃ kattā. ^b^Anuppadātā^eb^ti sandhānānuppadātā. Dve jane samagge disvā – ‘tumhākaṃ evarūpe kule jātānaṃ, evarūpehi guṇehi samannāgatānaṃ ^a^M0.0088^ea^ anucchavikameta’ntiādīni vatvā daḷhīkammaṃ kattāti attho. Samaggo ārāmo assāti ^b^samaggārāmo^eb^. Yattha samaggā natthi, tattha vasitumpi na icchatīti attho. Samaggarāmotipi pāḷi. Ayameva attho. ^b^Samaggarato^eb^ti samaggesu rato. Te pahāya aññatra gantumpi na icchatīti attho. Samagge disvāpi sutvāpi nandatīti ^b^samagganandī. Samaggakaraṇiṃ vācaṃ bhāsitā^eb^ti yā vācā satte samaggeyeva karoti, taṃ sāmaggīguṇaparidīpakameva ^a^P0.0238^ea^ vācaṃ bhāsati, na itaranti.</p>
<p>[03]Kālena vadatīti ^b^kālavādī^eb^. Vattabbayuttakālaṃ sallakkhetvā vadatīti attho. Bhūtaṃ tathaṃ tacchaṃ sabhāvameva vadatīti ^b^bhūtavādī.^eb^ Diṭṭhadhammikasamparāyikatthasannissitameva katvā vadatīti ^b^atthavādī^eb^. Navalokuttaradhammasannissitaṃ katvā vadatīti ^b^dhammavādī^eb^. Saṃvaravinayapahānavinayasannissitaṃ katvā vadatīti ^b^vinayavādī^eb^. Nidhānaṃ vuccati ṭhapanokāso. Nidhānamassa atthīti ^b^nidhānavatī^eb^. Hadaye nidhātabbayuttakaṃ vācaṃ bhāsitāti attho. ^b^Kālenā^eb^ti evarūpiṃ bhāsamānopi ca ‘‘ahaṃ nidhānavatiṃ vācaṃ bhāsissāmī’’ti na akālena bhāsati. Yuttakālaṃ pana sallakkhetvāva bhāsatīti attho. ^b^Sāpadesa^eb^nti saupamaṃ, sakāraṇanti attho. ^b^Pariyantavati^eb^nti paricchedaṃ dassetvā. Yathāssā paricchedo paññāyati, evaṃ bhāsatīti attho. ^b^Atthasaṃhita^eb^nti anekehipi nayehi vibhajantena pariyādātuṃ asakkuṇeyyatāya atthasampannaṃ bhāsati. Yaṃ vā so atthavādī atthaṃ vadati, tena atthena saṃhitattā atthasaṃhitaṃ vācaṃ bhāsati. Na aññaṃ nikkhipitvā aññaṃ bhāsatīti vuttaṃ hoti.</p>
<p>[03]^b^179^eb^^b^.^eb^^b^Bījagāmabhūtagāmasamārambhā^eb^ti mūlabījaṃ, khandhabījaṃ, phaḷubījaṃ, aggabījaṃ bījabījanti pañcavidhassa bījagāmassa ceva yassa kassaci nīlatiṇarukkhādikassa bhūtagāmassa ca samārambhā. Chedanabhedanapacanādibhāvena vikopanā paṭiviratoti attho. ^b^Ekabhattiko^eb^ti pātarāsabhattaṃ, sāyamāsabhattanti dve bhattāni. Tesu pātarāsabhattaṃ antomajjhanhikena paricchinnaṃ. Itaraṃ majjhanhikato uddhaṃ antoaruṇena. Tasmā antomajjhanhike ^a^V0.0085^ea^ dasakkhattuṃ ^a^M0.0089^ea^ bhuñjamānopi ekabhattikova hoti. Taṃ sandhāya vuttaṃ – ekabhattikoti. Rattiyā bhojanaṃ ratti, tato uparatoti ^b^rattūparato^eb^. Atikkante majjhanhike yāva sūriyasatthaṅgamanā bhojanaṃ vikālabhojanaṃ nāma, tato viratattā ^b^virato vikālabhojanā^eb^. Sāsanassa ananulomattā visūkaṃ paṭāṇībhūtaṃ dassananti visūkadassanaṃ. Attanā naccananaccāpanādivasena naccā ca gītā ca vāditā ca antamaso mayūranaccanāpanādivasenapi pavattānaṃ naccādīnaṃ visūkabhūtā dassanā cāti ^b^naccagītavāditavisūkadassanā^eb^. Naccādīni ^a^P0.0239^ea^ hi attanā payojetuṃ vā parehi payojāpetuṃ vā yuttāni passituṃ vā neva bhikkhūnaṃ na bhikkhunīnaṃ vaṭṭanti. Mālādīsu – ^b^mālā^eb^ti yaṃkiñci pupphaṃ. ^b^Gandha^eb^nti yaṃkiñci gandhajātaṃ. ^b^Vilepana^eb^nti chavirāgakaraṇaṃ. Tattha piḷandhanto dhāreti nāma. Ūnaṭṭhānaṃ pūrento maṇḍeti nāma. Gandhavasena chavirāgavasena ca sādiyanto vibhūseti nāma. ^b^Ṭhānaṃ^eb^ vuccati kāraṇaṃ. Tasmā yāya dussīlyacetanāya tāni mālādhāraṇādīni mahājano karoti, tato paṭiviratoti attho. ^b^Uccāsayanaṃ^eb^ vuccati pamāṇātikkantaṃ. ^b^Mahāsayanaṃ^eb^ akappiyasanthataṃ, tato paṭiviratoti attho. ^b^Jātarūpa^eb^nti suvaṇṇaṃ. ^b^Rajata^eb^nti kahāpaṇo, lohamāsako, jatumāsako, dārumāsakoti ye vohāraṃ gacchanti. Tassa ubhayassāpi paṭiggahaṇā paṭivirato, neva naṃ uggaṇhāti, na uggaṇhāpeti, na upanikkhittaṃ sādiyatīti attho.</p>
<p>[03]^b^Āmakadhaññapaṭiggahaṇā^eb^ti sālivīhiyavagodhumakaṅguvarakakudrūsakasaṅkhātassa sattavidhassāpi āmakadhaññassa paṭiggahaṇā. Na kevalañca etesaṃ paṭiggahaṇameva, āmasanampi bhikkhūnaṃ na vaṭṭatiyeva. ^b^Āmakamaṃsapaṭiggahaṇā^eb^ti ettha aññatra odissa anuññātā āmakamacchamaṃsānaṃ paṭiggahaṇameva bhikkhūnaṃ na vaṭṭati, no āmasanaṃ. ^b^Itthikumārikapaṭiggahaṇā^eb^ti ettha ^b^itthī^eb^ti purisantaragatā. Itarā kumārikā nāma. Tāsaṃ paṭiggahaṇampi āmasanampi akappiyameva. ^b^Dāsidāsapaṭiggahaṇā^eb^ti ettha dāsidāsavaseneva tesaṃ paṭiggahaṇaṃ na vaṭṭati. ‘Kappiyakārakaṃ dammi’, ‘ārāmikaṃ dammī’ti evaṃ vutte pana vaṭṭati. ^b^Ajeḷakā^eb^dīsupi ^b^khettavatthu^eb^pariyosānesu kappiyākappiyanayo vinayavasena upaparikkhitabbo. Tattha ^b^khettaṃ^eb^ nāma yasmiṃ pubbaṇṇaṃ ruhati. ^b^Vatthu^eb^ nāma yasmiṃ aparaṇṇaṃ ruhati. Yattha vā ubhayampi ^a^M0.0090^ea^ ruhati taṃ khettaṃ. Tadatthāya akatabhūmibhāgo vatthu. Khettavatthusīsena cettha vāpitaḷākādīnipi saṅgahitāneva.</p>
<p>[03]^b^Dūteyyaṃ^eb^ vuccati dūtakammaṃ. Gihīnaṃ pahitaṃ paṇṇaṃ vā sāsanaṃ vā gahetvā tattha tattha gamanaṃ ^a^V0.0086^ea^. ^b^Pahīṇagamanaṃ^eb^ vuccati paragharaṃ pesitassa khuddakagamanaṃ. ^b^Anuyogo^eb^ nāma tadubhayakaraṇaṃ. Tasmā dūteyyapahīṇagamanānaṃ anugoti ^a^P0.0240^ea^ evamettha attho daṭṭhabbo. ^b^Kayavikkayā^eb^ti kayā ca vikkayā ca. Tulākūṭādīsu – ^b^kūṭa^eb^nti vañcanaṃ. Tattha tulākūṭaṃ nāma rūpakūṭaṃ, aṅgakūṭaṃ gahaṇakūṭaṃ, paṭicchannakūṭanti catubbidhaṃ hoti. Tattha ^b^rūpakūṭaṃ^eb^ nāma dve tulā samarūpā katvā gaṇhanto mahatiyā gaṇhāti, dadanto khuddikāya deti. ^b^Aṅgakūṭaṃ^eb^ nāma gaṇhanto pacchābhāge hatthena tulaṃ akkamati, dadanto pubbabhāge. ^b^Gahaṇakūṭaṃ^eb^ nāma gaṇhanto mūle rajjuṃ gaṇhāti, dadanto agge. ^b^Paṭicchannakūṭaṃ^eb^ nāma tulaṃ susiraṃ katvā anto ayacuṇṇaṃ pakkhipitvā gaṇhanto taṃ pacchābhāge karoti, dadanto aggabhāge.</p>
<p>[03]^b^Kaṃso^eb^ vuccati suvaṇṇapāti. Tāya vañcanaṃ ^b^kaṃsakūṭaṃ^eb^. Kathaṃ? Ekaṃ suvaṇṇapātiṃ katvā aññā dve tisso lohapātiyo suvaṇṇavaṇṇā karonti, tato janapadaṃ gantvā kiñcideva aḍḍhakulaṃ pavisitvā suvaṇṇabhājanāni kiṇathā’ti vatvā agghe pucchite samagghataraṃ dātukāmā honti. Tato tehi ‘kathaṃ imesaṃ suvaṇṇabhāvo jānitabbo’ti vutte ‘vīmaṃsitvā gaṇhathā’ti suvaṇṇapātiṃ pāsāṇe ghaṃsitvā sabbapātiyo datvā gacchanti.</p>
<p>[03]^b^Mānakūṭaṃ^eb^ nāma hadayabhedasikhābhedarajjubhedavasena tividhaṃ hoti. Tattha ^b^hadayabhedo^eb^ sappitelādiminanakāle labbhati. Tāni hi gaṇhanto heṭṭhā chiddena mānena ‘saṇikaṃ āsiñcā’ti vatvā antobhājane bahuṃ paggharāpetvā gaṇhāti. Dadanto chiddaṃ pidhāya sīghaṃ pūretvā deti. ^b^Sikhābhedo^eb^ tilataṇḍulādiminanakāle labbhati. Tāni hi gaṇhanto saṇikaṃ sikhaṃ ussāpetvā gaṇhāti. Dadanto vegena pūretvā sikhaṃ chindanto deti. ^b^Rajjubhedo^eb^ khettavatthuminanakāle labbhati. Lañjaṃ alabhantā hi khettaṃ amahantampi mahantaṃ katvā minanti.</p>
<p>[03]Ukkoṭanādīsu ^a^M0.0091^ea^ – ^b^ukkoṭana^eb^nti assāmike sāmike kātuṃ lañjaggahaṇaṃ. ^b^Vañcana^eb^nti tehi tehi upāyehi paresaṃ vañcanaṃ. Tatridamekaṃ vatthu – eko kira luddako migañca migapotakañca gahetvā āgacchati. Tameko dhutto – ‘‘kiṃ bho migo agghati, kiṃ migapotako’’ti āha. ‘‘Migo dve kahāpaṇe, migapotako eka’’nti ca vutte kahāpaṇaṃ datvā migapotakaṃ gahetvā thokaṃ gantvā nivatto ^a^P0.0241^ea^, ‘‘na me bho migapotakena attho, migaṃ me dehī’’ti āha. Tena hi ‘‘dve kahāpaṇe dehī’’ti. So āha – ‘‘nanu te, bho, mayā paṭhamaṃ ^a^V0.0087^ea^ eko kahāpaṇo dinno’’ti? ‘‘Āma dinno’’ti. Idampi migapotakaṃ gaṇha, evaṃ so ca kahāpaṇo ayañca kahāpaṇagghaṇako migapotakoti dve kahāpaṇā bhavissantīti. So ‘‘kāraṇaṃ vadatī’’ti sallakkhetvā migapotakaṃ gahetvā migaṃ adāsīti.</p>
<p>[03]^b^Nikatī^eb^ti yogavasena vā māyāvasena vā apāmaṅgaṃ pāmaṅganti, amaṇiṃ maṇīti, asuvaṇṇaṃ suvaṇṇanti katvā patirūpakena vañcanaṃ. ^b^Sāciyogo^eb^ti kuṭilayogo. Etesaṃyeva ukkoṭanādīnametaṃ nāmaṃ. Tasmā ukkoṭanasāciyogo vañcanasāciyogo nikatisāciyogoti evamettha attho daṭṭhabbo. Keci aññaṃ dassetvā aññassa parivattanaṃ ‘sāciyogo’ti vadanti. Taṃ pana vañcaneneva saṅgahitaṃ.</p>
<p>[03]Chedanādīsu – ^b^chedana^eb^nti hatthacchedanādi. ^b^Vadho^eb^ti māraṇaṃ. ^b^Bandho^eb^ti rajjubandhanādīhi bandhanaṃ. ^b^Viparāmoso^eb^ti himaviparāmoso, gumbaviparāmosoti duvidho. Yañhi himapātasamaye himena paṭicchannā hutvā maggappaṭipannaṃ janaṃ musanti, ayaṃ ^b^himaviparāmoso^eb^. Yaṃ gumbādīhi paṭicchannā musanti, ayaṃ ^b^gumbaviparāmoso. Ālopo^eb^ vuccati gāmanigamādīnaṃ vilopakaraṇaṃ. ^b^Sahasākāro^eb^ti sāhasikakiriyā. Gehaṃ pavisitvā manussānaṃ ure satthaṃ ṭhapetvā icchitabhaṇḍaggahaṇaṃ. Evametasmā chedana…pe… sahasākārā paṭivirato hoti.</p>
<p>[03]^b^180^eb^^b^.^eb^^b^So santuṭṭho hotī^eb^ti so catūsu paccayesu dvādasavidhena itarītarapaccayasantosena samannāgato hoti. ^b^Kāyaparihārikenā^eb^ti kāyaṃ pariharaṇamattakena. ^b^Kucchiparihārikenā^eb^ti kucchipariharaṇamattakena. ^b^Samādāyeva pakkamatī^eb^ti aṭṭhavidhaṃ bhikkhu parikkhāramattakaṃ sabbaṃ gahetvāva kāyapaṭibaddhaṃ katvāva gacchati. ‘‘Mama ^a^M0.0092^ea^ vihāro pariveṇaṃ upaṭṭhāko’’ti saṅgo vā baddho vā na hoti. So jiyā muttasaro viya yūthā pakkanto, mattahatthī viya icchiticchitaṃ senāsanaṃ vanasaṇḍaṃ rukkhamūlaṃ vanapatthaṃ pabbhāraṃ paribhuñjanto ekova tiṭṭhati, ekova nisīdati. Sabbiriyāpathesu ekova adutiyo.</p>
<p>[21]‘‘Cātuddiso ^a^P0.0242^ea^ appaṭigho ca hoti,</p>
<p>[27]Santussamāno itarītarena;</p>
<p>[26]Parissayānaṃ ^a^V0.0088^ea^ sahitā achambhī,</p>
<p>[22]Eko care khaggavisāṇakappo’’ti. (su. ni. 42);</p>
<p>[03]Evaṃ vaṇṇitaṃ khaggavisāṇakappataṃ āpajjati.</p>
<p>[03]Idāni tamatthaṃ upamāya sādhento, ^b^‘‘seyyathāpī’’^eb^tiādimāha. Tattha ^b^pakkhī sakuṇo^eb^ti pakkhayutto sakuṇo. ^b^Ḍetī^eb^ti uppatati. Ayaṃ panettha saṅkhepattho – sakuṇo nāma ‘‘asukasmiṃ padese rukkho paripakkaphalo’’ti ñatvā nānādisāhi āgantvā nakhapakkhatuṇḍādīhi tassa phalāni vijjhantā vidhunantā khādanti. ‘‘Idaṃ ajjatanāya, idaṃ svātanāya bhavissatī’’ti tesaṃ na hoti. Phale pana khīṇe neva rukkhassa ārakkhaṃ ṭhapenti, na tattha pattaṃ vā nakhaṃ vā tuṇḍaṃ vā ṭhapenti. Atha kho tasmiṃ rukkhe anapekkho hutvā yo yaṃ disābhāgaṃ icchati, so tena sapattabhārova uppatitvā gacchati. Evameva ^b^ayaṃ bhikkhu nissaṅgo^eb^ nirapekkhoyeva pakkamati, tena vuttaṃ samādāyeva pakkamatīti. ^b^Ariyenā^eb^ti niddosena. ^b^Ajjhatta^eb^nti sake attabhāve. ^b^Anavajjasukha^eb^nti niddosasukhaṃ.</p>
<p>[03]^b^181^eb^^b^.^eb^^b^So cakkhunā rūpaṃ disvā^eb^ti so iminā ariyena sīlakkhandhena samannāgato bhikkhu cakkhuviññāṇena rūpaṃ passitvāti attho. Sesapadesupi yaṃ vattabbaṃ, taṃ sabbaṃ heṭṭhā vuttameva. ^b^Abyāsekasukha^eb^nti kilesehi anavasittasukhaṃ. Avikiṇṇasukhantipi vuttaṃ. Indriyasaṃvarasukhañhi diṭṭhādīsu diṭṭhamattādivasena pavattatāya avikiṇṇaṃ hoti.</p>
<p>[03]^b^182^eb^^b^.^eb^^b^So^eb^^a^M0.0093^ea^^b^abhikkante paṭikkante^eb^ti so manacchaṭṭhānaṃ indriyānaṃ saṃvarena samannāgato bhikkhu imesu abhikkantapaṭikkantādīsu sattasu ṭhānesu satisampajaññavasena sampajānakārī hoti. Tattha yaṃ vattabbaṃ siyā, taṃ ^b^jhānavibhaṅge^eb^ vuttameva.</p>
<p>[03]^b^So iminā cā^eb^tiādinā kiṃ dasseti? Araññavāsassa paccayasampattiṃ dasseti. Yassa hi ime cattāro paccayā natthi ^a^P0.0243^ea^, tassa araññavāso na ijjhati, tiracchānagatehi vā vanacarakehi vā saddhiṃ vattabbataṃ āpajjati. Araññe adhivatthā devatā ‘‘kiṃ evarūpassa pāpabhikkhuno araññavāsenā’’ti bheravaṃ saddaṃ sāventi. Hatthehi sīsaṃ paharitvā palāyanākāraṃ karonti ^a^V0.0089^ea^. ‘‘Asuko bhikkhu araññaṃ pavisitvā idañcidañca pāpakammaṃ akāsī’’ti ayaso pattharati. Yassa panete cattāro paccayā atthi, tassa araññavāso ijjhati. So hi attano sīlaṃ paccavekkhanto kiñci kāḷakaṃ vā tilakaṃ vā apassanto pītiṃ uppādetvā taṃ khayato vayato sammasanto ariyabhūmiṃ okkamati. Araññe adhivatthā devatā attamanā vaṇṇaṃ bhāsanti. Itissa udake pakkhittatelabindu viya yaso vitthāriko hoti. ^b^Vivitta^eb^ntiādīni heṭṭhā vuttatthāneva. ^b^So evaṃ samāhite citte…pe… yathākammūpage satte pajānātī^eb^ti ettake ṭhāne yaṃ vattabbaṃ siyā, taṃ sabbaṃ ^b^visuddhimagge^eb^ vuttameva.</p>
<p>[03]^b^185^eb^^b^.^eb^ Tatiyavijjāya ^b^so evaṃ samāhite citte^eb^ti vipassanāpādakaṃ catutthajjhānacittaṃ veditabbaṃ. ^b^Āsavānaṃ khayañāṇāyā^eb^ti arahattamaggañāṇatthāya. Arahattamaggo hi āsavānaṃ vināsanato āsavānaṃ khayoti vuccati. Tatra cetaṃ ñāṇaṃ tappariyāpannattāti. ^b^Cittaṃ abhininnāmetī^eb^ti vipassanācittaṃ abhinīharati. ^b^So idaṃ dukkha^eb^nti evamādīsu – ‘‘ettakaṃ dukkhaṃ, na ito bhiyyo’’ti sabbampi dukkhasaccaṃ sarasalakkhaṇappaṭivedhena yathābhūtaṃ pajānāti, paṭivijjhati. Tassa ca dukkhassa nibbattikaṃ taṇhaṃ – ayaṃ dukkhasamudayoti; tadubhayampi yaṃ ṭhānaṃ patvā nirujjhati, taṃ tesaṃ appavattiṃ nibbānaṃ – ayaṃ dukkhanirodhoti; tassa ca sampāpakaṃ ariyamaggaṃ – ayaṃ dukkhanirodhagāminī paṭipadāti sarasalakkhaṇapaṭivedhena yathābhūtaṃ pajānāti, paṭivijjhatīti – evamattho veditabbo.</p>
<p>[03]Evaṃ ^a^M0.0094^ea^ sarūpato saccāni dassetvā idāni kilesavasena pariyāyato dassento ^b^ime āsavā^eb^tiādimāha. ^b^Tassa evaṃ jānato evaṃ^eb^^a^P0.0244^ea^^b^passato^eb^ti tassa evaṃ jānantassa evaṃ passantassa saha vipassanāya koṭippattaṃ maggaṃ katheti. ^b^Kāmāsavā^eb^ti kāmāsavato. ^b^Vimuccatī^eb^ti iminā maggakkhaṇaṃ dasseti. ^b^Vimuttasmi^eb^nti iminā phalakkhaṇaṃ dasseti. Maggakkhaṇe hi cittaṃ vimuccati, phalakkhaṇe vimuttaṃ hoti. ^b^Vimuttasmiṃ vimuttamiti ñāṇa^eb^nti iminā paccavekkhaṇañāṇaṃ dasseti. ^b^Khīṇā jātī^eb^tiādīhi tassa bhūmiṃ. Tena hi ñāṇena so paccavekkhanto ‘khīṇā jātī’tiādīni pajānāti. ^b^Vusita^eb^nti vuṭṭhaṃ parivuṭṭhaṃ kataṃ caritaṃ niṭṭhitanti attho. ^b^Brahmacariya^eb^nti maggabrahmacariyaṃ. Puthujjanakalyāṇakena hi saddhiṃ satta sekkhā brahmacariyavāsaṃ vasanti nāma. Khīṇāsavo vuṭṭhavāso. Tasmā so attano brahmacariyavāsaṃ paccavekkhanto ^b^vusitaṃ brahmacariya^eb^nti pajānāti. ^b^Kataṃ karaṇīya^eb^nti catūsu saccesu catūhi maggehi ^a^V0.0090^ea^ pariññāpahānasacchikiriyābhāvanāvasena soḷasavidhampi kiccaṃ niṭṭhāpitanti attho. Puthujjanakalyāṇakādayo hi taṃ kiccaṃ karonti; khīṇāsavo katakaraṇīyo. Tasmā so attano karaṇīyaṃ paccavekkhanto. ‘‘Kataṃ karaṇīya’’nti pajānāti. ^b^Nāparaṃ itthattāyā^eb^ti ‘‘idāni puna etthabhāvāya evaṃ soḷasakiccabhāvāya kilesakkhayāya vā maggabhāvanākiccaṃ natthī’’ti pajānāti.</p>
<p>[03]^b^186^eb^^b^.^eb^ Sarāgādīsu – ^b^appahīno^eb^ti vikkhambhanappahānena vā tadaṅgappahānena vā samucchedappahānena vā appahīno.</p>
<p>[03]^b^187^eb^^b^.^eb^^b^Lābhī hotī^eb^tiādīsu – ^b^lābhī^eb^ti lābhavā paṭilabhitvā ṭhito. ^b^Ajjhattaṃ cetosamathassā^eb^ti niyakajjhattasaṅkhāte attano citte uppannassa cetosamathassa. ^b^Adhipaññādhammavipassanāyā^eb^ti adhipaññāsaṅkhātāya khandhadhammesu aniccādivasena pavattāya vipassanāya. ^b^Rūpasahagatāna^eb^nti rūpanimittārammaṇānaṃ rūpāvacarasamāpattīnaṃ. ^b^Arūpasahagatāna^eb^nti na rūpanimittārammaṇānaṃ arūpasamāpattīnaṃ. Ettha ca paṭhamo aṭṭhasamāpattilābhī puthujjano. Dutiyo sukkhavipassakaariyasāvako. Tatiyo aṭṭhasamāpattilābhī ^a^P0.0245^ea^ ariyasāvako. Catuttho lokiyamahājano veditabbo.</p>
<p>[03]^b^188^eb^^b^.^eb^ Anusotagāmīādīsu – ^b^anusotagāmī^eb^ti vaṭṭasotaṃ anugato, vaṭṭasote nimuggo puthujjano veditabbo. ^b^Paṭisotagāmī^eb^ti paṭisotagamano ^a^M0.0095^ea^. Anusotaṃ agantvā paṭisotaṃ gacchantassetaṃ adhivacanaṃ. ^b^Pāpañca kammaṃ na karotī^eb^ti paññattaṃ vītikkamanto na karoti. ^b^Sahāpi dukkhena sahāpi domanassenā^eb^ti kilesapariyuṭṭhāne sati uppannena dukkhadomanassena saddhimpi. ^b^Paripuṇṇa^eb^nti tissannaṃ sikkhānaṃ ekāyapi anūnaṃ. ^b^Parisuddha^eb^nti nirupakkilesaṃ. ^b^Brahmacariya^eb^nti seṭṭhacariyaṃ. Iminā vārena sotāpannasakadāgāmino kathitā. Kiṃ pana te rudantā brahmacariyaṃ carantīti? Āma. Kilesarodanena rudantā caranti nāma. Sīlasampanno puthujjanabhikkhupi ettheva saṅgahito.</p>
<p>[03]^b^Ṭhitatto^eb^ti ṭhitasabhāvo. ^b^Anāgāmī^eb^ti kāmarāgabyāpādehi akampanīyacittatāya ca tamhā lokā anāvattidhammatāya ca ṭhitasabhāvo nāma. ^b^Tiṇṇo^eb^ti taṇhāsotaṃ uttiṇṇo. ^b^Pāraṅgato^eb^ti nibbānapāraṃ ^a^V0.0091^ea^ gato. ^b^Thale tiṭṭhatī^eb^ti arahattaphalasamāpattithale tiṭṭhati. ^b^Cetovimutti^eb^nti phalasamādhiṃ. ^b^Paññāvimutti^eb^nti phalañāṇaṃ. ^b^Ayaṃ vuccatī^eb^ti ayaṃ khīṇāsavo ‘‘tiṇṇo pāraṅgato thale tiṭṭhati brāhmaṇo’’ti vuccati. Bāhitapāpatāya hi esa ^b^brāhmaṇo^eb^ nāma.</p>
<p>[03]^b^189^eb^^b^.^eb^ Appassutādīsu – ^b^appakaṃ sutaṃ hotī^eb^ti navaṅge satthusāsane kiñcideva thokaṃ sutaṃ hoti. ^b^Na atthamaññāya, na dhammamaññāya dhammānudhammapaṭipanno hotī^eb^ti aṭṭhakathañca pāḷiñca jānitvā lokuttaradhammassa anurūpadhammaṃ pubbabhāgapaṭipadaṃ paṭipanno na hoti. Iminā nayena sabbattha attho veditabbo.</p>
<p>[03]^b^190^eb^^b^.^eb^ Samaṇamacalādīsu – ^b^samaṇamacalo^eb^ti samaṇaacalo, makāro padasandhikaro. Niccalasamaṇo, thirasamaṇoti attho ^a^P0.0246^ea^. ^b^Ayaṃ vuccatī^eb^ti ayaṃ sotāpanno sāsane mūlajātāya saddhāya patiṭṭhitattā ‘samaṇamacalo’ti vuccati. Sakadāgāmī pana rajjanakilesassa atthitāya ^b^samaṇapadumo^eb^ti vutto. Rattaṭṭho hi idha padumaṭṭho nāmāti vuttaṃ. Anāgāmī kāmarāgasaṅkhātassa rajjanakilesassa natthitāya ^b^samaṇapuṇḍarīko^eb^ti vutto. Paṇḍaraṭṭho hi idha puṇḍarīkaṭṭho nāmāti vuttaṃ ^a^M0.0096^ea^. Khīṇāsavo ca thaddhabhāvakarānaṃ kilesānaṃ abhāvena ^b^samaṇesu samaṇasukhumālo^eb^ nāmāti vutto. Appadukkhaṭṭhenapi cesa samaṇasukhumāloyevāti.</p>
<p>[06]Catukkaniddesavaṇṇanā.</p>
</h4>
</h3>
</h2>
</h1>
<h1>
<h1n>5. Pañcakaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^191^eb^^b^.^eb^ Pañcake – ^b^tatrā^eb^ti tesu ‘‘ārabhati ca vippaṭisārī ca hotī’’tiādinā nayena heṭṭhā uddiṭṭhapuggalesu. ^b^Yvāya^eb^nti yo ayaṃ. ^b^Ārabhatī^eb^ti ettha ārambhasaddo kammakiriyāhiṃsanavīriyavikopanāpattivītikkamesu vattati. Tathā hesa ‘‘yaṃkiñci dukkhaṃ sambhoti, sabbaṃ ārambhapaccayā’’ti (su. ni. 748) kamme āgato. ‘‘Mahāyaññā mahārambhā, na te honti mahapphalā’’ti (a. ni. 4.39) kiriyāyaṃ. ‘‘Samaṇaṃ gotamaṃ uddissa ^a^V0.0092^ea^ pāṇaṃ ārabhantī’’ti (ma. ni. 2.51-52) hiṃsane. ‘‘Ārabhatha, nikkhamatha, yuñjatha buddhasāsane’’ti (saṃ. ni. 1.185) vīriye. ‘‘Bījagāmabhūtagāmasamārambhā paṭivirato hotī’’ti (dī. ni. 1.10, 194; ma. ni. 1.293) vikopane. ‘‘Ārabhati ca vippaṭisārī ca hotī’’ti (a. ni. 5.142) ayaṃ pana āpattivītikkame āgato. Tasmā āpattivītikkamavasena ārabhati ceva tappaccayā vippaṭisārī ca hotīti ayamettha attho.</p>
<p>[03]^b^Yathābhūtaṃ nappajānātī^eb^ti anadhigatattā yathāsabhāvato na jānāti. ^b^Yatthassā^eb^ti yasmiṃ assa, yaṃ ṭhānaṃ patvā etassa puggalassa uppannā pāpakā akusalā dhammā aparisesā nirujjhantīti attho. Kiṃ pana patvā te nirujjhantīti? Arahattamaggaṃ. Phalappattassa pana niruddhā nāma honti. Evaṃ ^a^P0.0247^ea^ santepi idha maggakiccavasena phalameva vuttanti veditabbaṃ. ^b^Ārambhajā^eb^ti āpattivītikkamasambhavā. ^b^Vippaṭisārajā^eb^ti vippaṭisārato jātā. ^b^Pavaḍḍhantī^eb^ti punappunaṃ uppajjanena vaḍḍhanti. ^b^Sādhū^eb^ti āyācanasādhu. Idaṃ vuttaṃ hoti – yāva aparaddhañca vata āyasmatā, evaṃ santepi mayaṃ āyasmantaṃ yācāma – ‘‘desetabbayuttakassa desanāya, vuṭṭhātabbayuttakassa vuṭṭhānena, āvikātabbayuttakassa āvikiriyāya, ārambhaje āsave ^a^M0.0097^ea^ pahāya, suddhante ṭhitabhāvapaccavekkhaṇena vippaṭisāraje āsave paṭivinodetvā nīharitvā vipassanācittañceva vipassanāpaññañca bhāvetū’’ti. ^b^Amunā pañcamena puggalenā^eb^ti etena pañcamena khīṇāsavapuggalena. ^b^Samasamo bhavissatī^eb^ti lokuttaraguṇehi samabhāveneva samo bhavissatīti evaṃ khīṇāsavena ovaditabboti attho.</p>
<p>[03]^b^Ārabhati na vippaṭisārī hotī^eb^ti āpattiṃ āpajjati. Taṃ pana desetuṃ sabhāgapuggalaṃ pariyesati. Tasmā na vippaṭisārī hoti. Aṅguttaraṭṭhakathāyaṃ pana ‘‘vuṭṭhitattā na vippaṭisārī hotī’’ti vuttaṃ. ^b^Na ārabhati vippaṭisārī hotī^eb^ti āpattiṃ nāpajjati, vinayapaññattiyaṃ pana akovidattā anāpattiyaṃ āpattisaññī hutvā vippaṭisārī hoti. Aṅguttaraṭṭhakathāyaṃ pana ‘‘sakiṃ āpattiṃ āpajjitvā tato vuṭṭhāya pacchā kiñcāpi nāpajjati, vippaṭisāraṃ pana vinodetuṃ na sakkotī’’ti vuttaṃ. ^b^Na ārabhati na vippaṭisārī hotī^eb^ti neva āpattiṃ āpajjati, na vippaṭisārī hoti. Katamo panesa puggaloti? Ossaṭṭhavīriyapuggalo. So hi ‘‘kiṃ me imasmiṃ buddhakāle parinibbānena, anāgate ^b^metteyyasammāsambuddhakāle^eb^ parinibbāyissāmī’’ti ^a^V0.0093^ea^ visuddhasīlopi paṭipattiṃ na pūreti. Sopi ‘‘kimatthaṃ āyasmā pamatto viharati puthujjanassa nāma gati anibaddhā. Āyasmā hi metteyyasammāsambuddhassa sammukhabhāvaṃ labheyyapi na labheyyāpīti arahattatthāya vipassanaṃ bhāvehī’’ti ovaditabbova. Sesaṃ sabbattha vuttanayeneva veditabbaṃ.</p>
<p>[03]^b^192^eb^^b^.^eb^ Datvā ^a^P0.0248^ea^ avajānātītiādīsu – eko bhikkhu mahāpuñño catupaccayalābhī hoti. So cīvarādīni labhitvā aññaṃ appapuññaṃ āpucchati. Sopi tasmiṃ punappunaṃ āpucchantepi gaṇhātiyeva. Athassa itaro thokaṃ kupito hutvā maṅkubhāvaṃ uppādetukāmo vadati – ‘‘ayaṃ attano dhammatāya cīvarādīni na labhati, amhe nissāya labhatī’’ti. Evaṃ puggalo ^b^datvā avajānāti^eb^ nāma. Eko pana ekena saddhiṃ dve tīṇi vassāni vasanto pubbe taṃ puggalaṃ garuṃ katvā pacchā gacchante gacchante kāle cittīkāraṃ na karoti, āsanāpi na vuṭṭhāti, upaṭṭhānampi na gacchati. Evaṃ puggalo ^b^saṃvāsena avajānāti^eb^ nāma.</p>
<p>[03]^b^Ādheyyamukho^eb^ti ^a^M0.0098^ea^ ādito dheyyamukho. Paṭhamavacanasmiṃyeva ṭhapitamukhoti attho. ^b^Adhimuccitā hotī^eb^ti saddhātā hoti. Tatrāyaṃ nayo – eko puggalo sāruppaṃyeva bhikkhuṃ ‘asāruppo eso’ti katheti, taṃ sutvā esa niṭṭhaṃ gacchati. Puna aññena sabhāgena bhikkhunā ‘sāruppo aya’nti vuttepi tassa vacanaṃ na gaṇhāti ‘‘asukena nāma ‘asāruppo aya’nti amhākaṃ kathita’’nti purimabhikkhunova kathaṃ gaṇhāti. Aparopissa dussīlaṃ ‘sīlavā’ti katheti. Tassa vacanaṃ saddahitvā puna aññena ‘‘asāruppo esa bhikkhu, nāyaṃ tumhākaṃ santikaṃ upasaṅkamituṃ yutto’’ti vuttopi tassa vacanaṃ aggahetvā purimasseva kathaṃ gaṇhāti. Aparo vaṇṇampi kathitaṃ gaṇhāti, avaṇṇampi kathitaṃ gaṇhātiyeva. Ayampi ādheyyamukhoyeva nāma. Ādhātabbamukho yaṃ yaṃ suṇāti, tattha tattha ṭhapitamukhoti attho.</p>
<p>[03]^b^Lolo^eb^ti saddhādīnaṃ ittarakālaṭṭhitikattā assaddhiyādīhi lulitabhāvena lolo. ^b^Ittarasaddho^eb^ti parittasaddho, aparipuṇṇasaddho. Sesesupi eseva nayo. Ettha pana punappunaṃ bhajanavasena saddhāva ^b^bhatti. Pemaṃ^eb^ saddhāpemaṃ gehasitapemampi vaṭṭati. ^b^Pasādo^eb^ saddhāpasādova. ^b^Evaṃ puggalo lolo hotī^eb^ti evaṃ ittarasaddhāditāya puggalo lolo nāma hoti. Haliddirāgo viya ^a^V0.0094^ea^, thusarāsimhi koṭṭitakhāṇuko viya, assapiṭṭhiyaṃ ṭhapitakumbhaṇḍaṃ ^a^P0.0249^ea^ viya ca anibaddhaṭṭhāno muhuttena pasīdati, muhuttena kuppati.</p>
<p>[03]^b^Mando momūho^eb^ti aññāṇabhāvena mando avisadatāya momūho. Mahāmūḷhoti attho.</p>
<p>[03]^b^193^eb^^b^.^eb^ Yodhājīvūpamesu – ^b^yodhājīvā^eb^ti yuddhūpajīvino. ^b^Rajagga^eb^nti hatthiassādīnaṃ pādappahārabhinnāya bhūmiyā uggataṃ rajakkhandhaṃ. ^b^Na santhambhatī^eb^ti santhambhitvā ṭhātuṃ na sakkoti. ^b^Sahati rajagga^eb^nti rajakkhandhaṃ disvāpi adhivāseti. ^b^Dhajagga^eb^nti hatthiassādipiṭṭhesu vā rathesu vā ussāpitānaṃ dhajānaṃ aggaṃ. ^b^Ussāraṇa^eb^nti hatthiassarathādīnañceva balakāyassa ca uccāsaddamahāsaddaṃ. ^b^Sampahāre^eb^ti samāgate appamattakepi pahāre. ^b^Haññatī^eb^ti vihaññati, vighātaṃ āpajjati. ^b^Byāpajjatī^eb^ti vipattiṃ āpajjati, pakatibhāvaṃ jahati. ^b^Sahati sampahāra^eb^nti dve tayo pahāre patvāpi sahati, adhivāseti ^a^M0.0099^ea^. ^b^Tameva saṅgāmasīsa^eb^nti tameva jayakhandhāvāraṭṭhānaṃ. ^b^Ajjhāvasatī^eb^ti sattāhamattaṃ abhibhavitvā āvasati. Kiṃ kāraṇā? Laddhappahārānaṃ pahārajagganatthañceva katakammānaṃ visesaṃ ñatvā ṭhānantaradānatthañca issariyasukhānubhavanatthañca.</p>
<p>[03]^b^194^eb^^b^.^eb^ Idāni yasmā satthu yodhājīvehi kiccaṃ natthi, imasmiṃ pana sāsane tathārūpe pañca puggale dassetuṃ idaṃ opammaṃ ābhataṃ, tasmā te puggale dassento ^b^evameva^eb^ntiādimāha.</p>
<p>[03]Tattha ^b^saṃsīdatī^eb^ti micchāvitakkasmiṃ visīdati, anupavisati. ^b^Na sakkoti brahmacariyaṃ sandhāretu^eb^nti brahmacariyavāsaṃ anupacchijjamānaṃ gopetuṃ na sakkoti. ^b^Sikkhādubbalyaṃ āvikatvā^eb^ti sikkhāya dubbalabhāvaṃ pakāsetvā. ^b^Kimassa rajaggasmi^eb^nti kiṃ tassa puggalassa rajaggaṃ nāmāti vadati. ^b^Abhirūpā^eb^ti abhirūpavatī. ^b^Dassanīyā^eb^ti dassanayoggā. ^b^Pāsādikā^eb^ti dassaneneva cittappasādāvahā. ^b^Paramāyā^eb^ti uttamāya. ^b^Vaṇṇapokkharatāyā^eb^ti sarīravaṇṇena ceva aṅgasaṇṭhānena ca.</p>
<p>[03]^b^196^eb^^b^.^eb^^b^Ūhasatī^eb^ti avahasati. ^b^Ullapatī^eb^ti katheti. ^b^Ujjagghatī^eb^ti pāṇiṃ paharitvā mahāhasitaṃ ^a^P0.0250^ea^ hasati. ^b^Uppaṇḍetī^eb^ti uppaṇḍanakathaṃ katheti.</p>
<p>[03]^b^197^eb^^b^.^eb^^b^Abhinisīdatī^eb^ti ^a^V0.0095^ea^ abhibhavitvā santike vā ekāsane vā nisīdati. Dutiyapadepi eseva nayo. ^b^Ajjhottharatī^eb^ti avattharati.</p>
<p>[03]^b^198^eb^^b^.^eb^^b^Viniveṭhetvā vinimocetvā^eb^ti gahitaṭṭhānato tassa hatthaṃ viniveṭhetvā ceva, mocetvā ca. Sesamettha uttānatthameva.</p>
<p>[03]^b^199^eb^^b^.^eb^ Piṇḍapātikesu – ^b^mandattā momūhattā^eb^ti neva samādānaṃ jānāti, na ānisaṃsaṃ; attano pana mandattā momūhattā aññāṇeneva piṇḍapātiko hoti. ^b^Pāpiccho icchāpakato^eb^ti piṇḍapātikassa me sato ‘‘ayaṃ piṇḍapātiko’’ti catupaccayasakkāraṃ karissanti. Lajjī, appicchotiādīhi ca guṇehi sambhāvessantīti. Evaṃ pāpikāya icchāya ṭhatvā tāya pāpicchāya abhibhūto hutvā piṇḍapātiko hoti. Ummādavasena piṇḍāya caranto pana ^b^ummādā cittavikkhepā piṇḍapātiko^eb^^a^M0.0100^ea^ nāma hoti. ^b^Vaṇṇita^eb^nti idaṃ piṇḍapātikaṅgaṃ nāma buddhehi ca buddhasāvakehi ca vaṇṇitaṃ pasatthanti piṇḍapātiko hoti. ^b^Appicchataṃyeva nissāyā^eb^tiādīsu – ‘‘iti appiccho bhavissāmi, idaṃ me piṇḍapātikaṅgaṃ appicchatāya saṃvattissati; ‘iti santuṭṭho bhavissāmi idaṃ me piṇḍapātikaṅgaṃ santuṭṭhiyā saṃvattissati’; ‘iti kilese saṃlikhissāmi’, idaṃ me piṇḍapātikaṅgaṃ kilesasallekhanatthāya saṃvattissatī’’ti piṇḍapātiko hoti. ^b^Idamatthita^eb^nti imāya kalyāṇāya paṭipattiyā atthikabhāvaṃ, iminā vā piṇḍapātamattena atthikabhāvaṃ. Yaṃ yaṃ laddhaṃ tena teneva yāpanabhāvaṃ nissāyāti attho. ^b^Aggo^eb^ti jeṭṭhako. Sesāni tasseva vevacanāni.</p>
<p>[03]^b^Gavā khīra^eb^nti gāvito khīraṃ nāma hoti, na vinā gāviyā. ^b^Khīramhā dadhī^eb^tiādīsupi eseva nayo. ^b^Evameva^eb^nti yathā etesu pañcasu gorasesu sappimaṇḍo aggo; evamevaṃ imesu pañcasu piṇḍapātikesu yvāyaṃ appicchatādīni nissāya piṇḍapātiko hoti. Ayaṃ aggo ca seṭṭho ca pāmokkho ca uttamo ca pavaro ca. Imesu pana pañcasu piṇḍapātikesu dveva janā piṇḍapātikā ^a^P0.0251^ea^, tayo na piṇḍapātikā. Nāmamattena pana piṇḍapātikāti veditabbā. ^b^Khalupacchābhattikā^eb^dīsupi eseva nayoti.</p>
<p>[06]Pañcakaniddesavaṇṇanā.</p>
</h4>
</h3>
</h2>
</h1>
<h1>
<h1n>6. Chakkaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^202^eb^^b^.^eb^ Chakke ^a^V0.0096^ea^ – ^b^tatrā^eb^ti tesu chasu puggalesu. ^b^Sammāsambuddho tena daṭṭhabbo^eb^ti so puggalo tena anācariyakena attanā uppāditena sabbaññutaññāṇena sabbaññubuddho daṭṭhabbo.</p>
<p>[03]^b^Paccekasambuddho tenā^eb^tiādīsupi tena paccekasambodhiñāṇena so puggalo paccekasambuddho. Tena sāvakapāramīñāṇena te puggalā sāriputtamoggallānā. Tena dukkhassa antakaraṇena te puggalā avasesā arahanto. Tena itthattaṃ anāgamanena so puggalo anāgāmī. Tena itthattaṃ āgamanena te puggalā sotāpannasakadāgāmino daṭṭhabbāti.</p>
<p>[06]Chakkaniddesavaṇṇanā.</p>
</h4>
</h3>
</h2>
</h1>
<h1>
<h1n>7. Sattakaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^203^eb^^b^.^eb^ Sattake ^a^M0.0101^ea^ – ^b^sakiṃ nimuggo^eb^ti ekavāraṃ nimuggo. ^b^Ekantakāḷakehī^eb^ti ekanteneva kāḷakehi natthikavādaahetukavādaakiriyavādasaṅkhātehi niyatamicchādiṭṭhidhammehi. ^b^Evaṃ puggalo^eb^ti iminā kāraṇena puggalo ekavāraṃ nimuggo tathā nimuggova hoti. Etassa hi puna bhavato vuṭṭhānaṃ nāma natthīti vadanti. Makkhaligosālādayo viya heṭṭhā narakaggīnaṃyeva āhāro hoti.</p>
<p>[03]^b^Sāhu saddhā kusalesu dhammesū^eb^ti kusaladhammesu saddhā nāma sādhuladdhikāti ummujjati. So tāvatakeneva kusalena ummujjati nāma. ^b^Sādhu hirī^eb^tiādīsupi eseva nayo. ^b^Hāyatiyevā^eb^ti caṅkavāre āsittaudakaṃ viya ekantena parihāyateva. ^b^Evaṃ puggalo^eb^ti evaṃ sāhu saddhāti. Imesaṃ saddhādīnaṃ vasena ekavāraṃ ummujjitvā tesaṃ parihāniyā puna nimujjatiyeva, devadattādayo viya. Devadatto hi aṭṭha samāpattiyo, pañca ca abhiññāyo nibbattetvāpi puna buddhānaṃ paṭikaṇṭakatāya tehi guṇehi parihīno ruhiruppādakammaṃ ^a^P0.0252^ea^ saṅghabhedakammañca ^a^V0.0097^ea^ katvā kāyassa bhedā dutiyacittavārena niraye nibbatti. Kokāliko dve aggasāvake upavaditvā padumaniraye nibbatto.</p>
<p>[03]^b^Neva hāyati no vaḍḍhatī^eb^ti appahonakakālepi na hāyati, pahonakakālepi na vaḍḍhati. Ubhayampi panetaṃ agārikenapi anagārikenapi dīpetabbaṃ. Ekacco hi agāriko appahonakakāle pakkhikabhattaṃ vā salākabhattaṃ vā vassāvāsikaṃ vā upanibandhāpeti. So pacchā pahonakakālepi pakkhikabhattādimattameva pavatteti. Anagārikopi ādimhi appahonakakāle uddesaṃ vā dhutaṅgaṃ vā gaṇhāti, medhābalavīriyasampattiyā pahonakakālepi tato uttariṃ na karoti. ^b^Evaṃ puggalo^eb^ti evaṃ imāya saddhādīnaṃ ṭhitiyā puggalo ummujjitvā ṭhito nāma hoti.</p>
<p>[03]^b^Ummujjitvā vipassati viloketī^eb^ti sotāpanno puggalo uṭṭhahitvā gamanamaggaṃ gantabbaṃ disaṃ vā āloketi nāma.</p>
<p>[03]^b^Ummujjitvā^eb^^a^M0.0102^ea^^b^pataratī^eb^ti sakadāgāmipuggalo kilesatanutāya uṭṭhahitvā gantabbadisābhimukho patarati nāma.</p>
<p>[03]^b^Patigādhappatto hotī^eb^ti anāgāmipuggalo uṭṭhāya viloketvā pataritvā gantvā ekasmiṃ ṭhāne patiṭṭhāpatto nāma hoti, tiṭṭhati, na punāgacchati.</p>
<p>[03]^b^Tiṇṇo pāraṅgato thale tiṭṭhatī^eb^ti sabbakilesoghaṃ taritvā paratīraṃ gantvā nibbānathale ṭhito nāma hoti. Ime pana satta puggalā udakopamena dīpitā.</p>
<p>[03]Satta kira jaṅghavāṇijā addhānamaggapaṭipannā antarāmagge ekaṃ puṇṇanadiṃ pāpuṇiṃsu. Tesu paṭhamaṃ otiṇṇo udakabhīruko puriso otiṇṇaṭṭhāneyeva nimujjitvā puna uṭṭhātuṃ nāsakkhi, antoyeva macchakacchapabhakkho jāto. Dutiyo otiṇṇaṭṭhāne nimujjitvā sakiṃ uṭṭhahitvā puna nimuggo uṭṭhātuṃ nāsakkhi, antoyeva macchakacchapabhakkho jāto. Tatiyo nimujjitvā uṭṭhahi. So majjhe nadiyā ṭhatvā neva orato āgantuṃ, na parato gantuṃ asakkhi ^a^V0.0098^ea^. Catuttho uṭṭhāya ṭhito uttaraṇatitthaṃ olokesi. Pañcamo otaraṇatitthaṃ oloketvā patari. Chaṭṭho taritvā pārimatīraṃ gantvā kaṭippamāṇe udake ṭhito. Sattamo pārimatīraṃ gantvā gandhacuṇṇādīhi nhātvā varavatthāni ^a^P0.0253^ea^ nivāsetvā surabhivilepanaṃ vilimpitvā nīluppalādīni piḷandhitvā nānālaṅkārapaṭimaṇḍito mahānagaraṃ pavisitvā pāsādavaramāruyha uttamabhojanaṃ bhuñji.</p>
<p>[03]Tattha satta jaṅghavāṇijā viya ime satta puggalā. Nadī viya vaṭṭaṃ. Paṭhamassa udakabhīrukassa purisassa otiṇṇaṭṭhāneyeva nimujjanaṃ viya micchādiṭṭhikassa vaṭṭe nimujjanaṃ. Ummujjitvā nimuggapuriso viya saddhādīnaṃ uppattimattakena ummujjitvā tesaṃ parihāniyā nimuggapuggalo. Majjhe nadiyā ṭhito viya saddhādīnaṃ ṭhitiyā ṭhitapuggalo. Uttaraṇatitthaṃ olokento viya gantabbamaggaṃ gantabbadisaṃ vā olokento sotāpanno. Pataritapuriso viya kilesatanutāya pataranto sakadāgāmī. Taritvā kaṭimatte udake ṭhitapuriso viya anāvattitadhammatāya ṭhito anāgāmī. Nhatvā pārimatīraṃ ^a^M0.0103^ea^ uttaritvā thale ṭhitapuriso viya cattāro oghe atikkamitvā nibbānathale ṭhito khīṇāsavabrāhmaṇo. Thale ṭhitapurisassa nagaraṃ pavisitvā pāsādavaraṃ āruyha uttamabhojanabhuñjanaṃ viya khīṇāsavassa nibbānārammaṇaṃ phalasamāpattiṃ appetvā vītināmanaṃ veditabbaṃ. Ubhatobhāgavimuttādayo heṭṭhā pakāsitāyevāti.</p>
<p>[06]Sattakaniddesavaṇṇanā.</p>
<p>[03]^b^207^eb^^b^.^eb^ Aṭṭhakanavakaniddesāpi heṭṭhā vuttanayeneva veditabbā.</p>
</h4>
</h3>
</h2>
</h1>
<h1>
<h1n>10. Dasakaniddesavaṇṇanā</h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^209^eb^^b^.^eb^ Dasakaniddese – ^b^idhā^eb^ti kāmāvacarabhūmiyaṃ. Kāmāvacarabhūmiyañhi sattakkhattuparamādīnaṃ kāmāvacarabhūmiyaññeva niṭṭhā hoti. Kāmāvacarattabhāveneva arahattappatti ca anupādisesanibbānappatti ca hotīti attho.</p>
<p>[03]^b^Idha^eb^^a^V0.0099^ea^^b^vihāyā^eb^ti idha kāmāvacare attabhāve vihāya suddhāvāsattabhāve ṭhitānaṃ niṭṭhā hotīti attho. Antarāparinibbāyiādayo hi idha anāgāmiphalaṃ patvā ito cutā suddhāvāsesu uppajjitvā tena attabhāvena arahattañceva anupādisesanibbānadhātuñca ^a^P0.0254^ea^ pāpuṇanti. Tena vuttaṃ – ‘‘imesaṃ pañcannaṃ idha vihāya niṭṭhā’’ti.</p>
<p>[06]Dasakaniddesavaṇṇanā.</p>
</h4>
</h3>
</h2>
</h1>
</h0>
<h0>
<h0n>Nigamanakathā</h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]Ettāvatā ca –</p>
<p>[21]Yaṃ ve puggalapaññattiṃ, loke appaṭipuggalo;</p>
<p>[22]Nātisaṅkhepato satthā, desesi tidasālaye.</p>
<p>[21]Tassā aṭṭhakathañceva, dīpabhāsāya saṅkhataṃ;</p>
<p>[22]Āgamaṭṭhakathāyo ca, ogāhetvā asesato.</p>
<p>[21]Suvibhatto ^a^M0.0104^ea^ asaṃkiṇṇo, yo yo attho yahiṃ yahiṃ;</p>
<p>[22]Tato tato taṃ gahetvā, pahāya ativitthāraṃ.</p>
<p>[21]Visuddhimagge yaṃ vuttaṃ, taṃ anādāya saṅkhatā;</p>
<p>[22]Nātisaṅkhepavitthāra-nayenaṭṭhakathā ayaṃ.</p>
<p>[21]Taṃ etaṃ sattamattehi, bhāṇavārehi tantiyā;</p>
<p>[22]Ciraṭṭhitatthaṃ dhammassa, saṅkharontena yaṃ mayā.</p>
<p>[21]Sampattaṃ kusalaṃ tena, saddhammaṃ sukhumaṃ sivaṃ;</p>
<p>[22]Olokentu visuddhena, pāṇayo dhammacakkhunāti.</p>
<p>[06]Puggalapaññatti-aṭṭhakathā niṭṭhitā.</p>
<p>[06] Namo tassa bhagavato arahato sammāsambuddhassa</p>
<h>Abhidhammapiṭake</h>
</h4>
</h3>
</h2>
</h1>
</h0>
</ha>
</body>