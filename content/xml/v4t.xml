<body>
<p>[06] Namo tassa bhagavato arahato sammāsambuddhassa</p>
<h>[19]Vinayapiṭake</h>
<ha>
<han>Sāratthadīpanī-ṭīkā Mahāvagga-ṭīkā</han>
<h0>
<h0n>1. Mahākhandhakaṃ</h0n>
<h1>
<h1n> </h1n>
<h2>
<h2n>Bodhikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]Idāni ^a^M3.0131^ea^^a^V3.0121^ea^ ubhatovibhaṅgānantaraṃ saṅgahamāropitassa mahāvaggacūḷavaggasaṅgahitassa khandhakassa atthasaṃvaṇṇanaṃ ārabhitukāmo ^b^‘‘ubhinnaṃ pātimokkhāna’’^eb^ntiādimāha. Tattha ^b^ubhinnaṃ pātimokkhāna^eb^nti ubhinnaṃ pātimokkhavibhaṅgānaṃ. Pātimokkhaggahaṇena hettha tesaṃ vibhaṅgo abhedena gahito. Yaṃ khandhakaṃ saṅgāyiṃsūti sambandho. Khandhānaṃ samūho ^b^khandhako,^eb^ khandhānaṃ vā pakāsanato dīpanato ^b^khandhako^eb^. ‘‘Khandhā’’ti cettha pabbajjupasampadādivinayakammasaṅkhātā cārittavārittasikkhāpadasaṅkhātā ca paññattiyo adhippetā. Pabbajjādīni hi bhagavatā paññattattā ‘‘paññattiyo’’ti vuccanti. Paññattiyañca khandhasaddo dissati ‘‘dārukkhandho aggikkhandho’’tiādīsu viya. Apica bhāgarāsaṭṭhatāpettha yujjatiyeva tāsaṃ paññattīnaṃ bhāgato rāsito ca vibhattattā. ^b^Khandhakovidā^eb^ti paññattibhāgarāsaṭṭhavasena khandhaṭṭhe kovidā.</p>
<p>[03]Padabhājanīye ^a^V3.0122^ea^ yesaṃ padānaṃ atthā yehi aṭṭhakathānayehi pakāsitāti yojetabbaṃ. ^b^Te ce puna vadeyyāmā^eb^ti te ce aṭṭhakathānaye punapi vadeyyāma. Atha vā padabhājanīye yesaṃ padānaṃ ye atthā heṭṭhā pakāsitā, te ce atthe puna vadeyyāmāti yojetabbaṃ. Imasmiṃ pakkhe hi-saddo padapūraṇe daṭṭhabbo. ^b^Pariyosāna^eb^nti saṃvaṇṇanāpariyosānaṃ. ^b^Uttānā ceva ye atthā^eb^ti ye atthā pubbe apakāsitāpi uttānā agambhīrā.</p>
<p>[03]^b^1^eb^^b^.^eb^^b^Visesakāraṇaṃ natthī^eb^ti ‘‘yena samayena āyasmato sāriputtattherassa sikkhāpadapaññattiyācanahetubhūto parivitakko udapādi, tena ^a^M3.0132^ea^ samayenā’’tiādinā vuttakāraṇaṃ viya idha visesakāraṇaṃ natthi. ^b^Ayamabhilāpo^eb^ti ‘‘tena samayenā’’ti ayamabhilāpo. ^b^Kiṃ panetassa vacane payojana^eb^nti yadi visesakāraṇaṃ natthi, etassa vacane kiṃ payojananti adhippāyo. Nidānadassanaṃ payojananti yojetabbaṃ. Tameva vibhāvetuṃ ^b^‘‘yā hi bhagavatā’’^eb^tiādi vuttaṃ.</p>
<p>[03]Mahāvelā viya ^b^mahāvelā,^eb^ vipulavālukapuñjatāya mahanto velātaṭo viyāti attho. Tenāha ^b^‘‘mahante vālikarāsimhīti attho’’^eb^ti. Uru maru sikatā vālukā vaṇṇu vālikāti ime saddā samānatthā, byañjanameva nānaṃ. Tenāha ^b^‘‘urūti vālikā vuccatī’’^eb^ti.</p>
<p>[03]Ito paṭṭhāya ca –</p>
<p>[21]Yasmā suttantapāḷīnaṃ, attho saṅkhepavaṇṇito;</p>
<p>[22]Tasmā mayaṃ karissāma, tāsaṃ atthassa dīpanaṃ.</p>
<p>[03]^b^Najjā^eb^ti (udā. aṭṭha. 1) nadati sandatīti nadī, tassā najjā, nadiyā ninnagāyāti attho. ^b^Nerañjarāyā^eb^ti ‘‘nelañjalāyā’’ti vattabbe la-kārassa ra-kāraṃ katvā ‘‘nerañjarāyā’’ti vuttaṃ, kaddamasevālapaṇakādidosarahitasalilāyāti attho. Keci ‘‘nīlaṃjalāyāti vattabbe nerañjarāyāti vutta’’nti vadanti, nāmameva vā etaṃ tassā nadiyāti veditabbaṃ. Tassā nadiyā tīre yattha bhagavā vihāsi, taṃ dassetuṃ ^b^‘‘bodhirukkhamūle’’^eb^ti vuttaṃ. ‘‘Bodhi vuccati catūsu maggesu ñāṇa’’nti (cūḷava. khaggavisāṇasuttaniddesa 121) ettha maggañāṇaṃ bodhīti vuttaṃ, ‘‘pappoti bodhiṃ varabhūrimedhaso’’ti (dī. ni. 3.217) ettha sabbaññutaññāṇaṃ. Tadubhayampi bodhiṃ bhagavā ettha pattoti rukkhopi ‘‘bodhirukkho’’tveva nāmaṃ labhi. Atha vā satta bojjhaṅge bujjhatīti bhagavā ^b^bodhi^eb^. Tena bujjhantena sannissitattā so rukkho ^a^V3.0123^ea^ ‘‘bodhirukkho’’ti nāmaṃ labhi. Aṭṭhakathāyaṃ pana ekadeseneva atthaṃ dassetuṃ ^b^‘‘bodhi vuccati catūsu maggesu ñāṇa’’^eb^ntiādi vuttaṃ. ^b^Mūle^eb^ti samīpe. ^b^Paṭhamābhisambuddho^eb^ti anunāsikalopenāyaṃ niddesoti āha ^b^‘‘paṭhamaṃ abhisambuddho’’^eb^ti. ^b^Paṭhama^eb^nti ca bhāvanapuṃsakaniddeso, tasmā abhisambuddho hutvā sabbapaṭhamaṃ bodhirukkhamūle viharatīti evamettha sambandho veditabbo.</p>
<p>[03]^b^Atha^eb^^a^M3.0133^ea^^b^kho bhagavā^eb^ti ettha ^b^athā^eb^ti tasmiṃ samayeti evamattho gahetabbo anekatthattā nipātānaṃ, yasmiṃ samaye abhisambuddho hutvā bodhirukkhamūle viharati, tasmiṃ samayeti attho. Teneva ^b^udānapāḷiyaṃ^eb^ (udā. 2) ‘‘tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī’’ti vuttaṃ. ^b^Athā^eb^ti vā pacchāti imasmiṃ atthe nipāto, tasmā abhisambodhito pacchāti evamattho gahetabbo. ^b^Kho^eb^ti padapūraṇe nipāto. Satta ahāni ^b^sattāhaṃ^eb^. Accantasaṃyoge cetaṃ upayogavacanaṃ. Yasmā bhagavā taṃ sattāhaṃ nirantaratāya accantameva phalasamāpattisukhena vihāsi, tasmā ‘‘sattāha’’nti accantasaṃyogavasena upayogavacanaṃ vuttaṃ. ^b^Ekapallaṅkenā^eb^ti visākhapuṇṇamāya anatthaṅgateyeva sūriye aparājitapallaṅkavasena vajirāsane nisinnakālato paṭṭhāya sakimpi anuṭṭhahitvā yathābhujitena ekeneva pallaṅkena.</p>
<p>[03]^b^Vimuttisukhapaṭisaṃvedī^eb^ti ettha tadaṅgavikkhambhanasamucchedapaṭippassaddhinissaraṇavimuttīsu pañcasu paṭippassaddhivimuttisaṅkhātā bhagavato phalavimutti adhippetāti āha ^b^‘‘vimuttisukhaṃ phalasamāpattisukhaṃ paṭisaṃvedayamāno’’^eb^ti. ^b^Vimuttī^eb^ti ca upakkilesehi paṭippassaddhivasena cittassa vimuttabhāvo, cittameva vā tathā vimuttaṃ veditabbaṃ. Tāya vimuttiyā jātaṃ, sampayuttaṃ vā sukhaṃ vimuttisukhaṃ. ‘‘Yāyaṃ, bhante, upekkhā sante sukhe vuttā bhagavatā’’ti (ma. ni. 2.88) vacanato upekkhāpi cettha sukhamicceva veditabbā. Tathā hi vuttaṃ ^b^sammohavinodaniyaṃ^eb^ (vibha. aṭṭha. 232) ‘‘upekkhā pana santattā, sukhamicceva bhāsitā’’ti. Bhagavā hi catutthajjhānikaṃ arahattaphalasamāpattiṃ samāpajjati, na itaraṃ. Atha vā ‘‘tesaṃ vūpasamo sukho’’tiādīsu (dī. ni. 2.221, 272) yathā saṅkhāradukkhavūpasamo ‘‘sukho’’ti vuccati, evaṃ sakalakilesadukkhūpasamabhāvato aggaphale labbhamānā paṭippassaddhivimutti eva idha ‘‘sukha’’nti veditabbā.</p>
<p>[03]^b^Athā^eb^ti adhikāratthe nipāto, ^b^kho^eb^ti padapūraṇe. Tesu adhikāratthena ‘‘athā’’ti iminā vimuttisukhapaṭisaṃvedanato ^a^V3.0124^ea^ aññaṃ adhikāraṃ dasseti. Ko panesoti? Paṭiccasamauppādamanasikāro. ^b^Rattiyā^eb^ti avayavasambandhe sāmivacanaṃ. ^b^Paṭhama^eb^nti accantasaṃyogatthe upayogavacanaṃ ^a^M3.0134^ea^. Bhagavā hi tassā rattiyā sakalampi paṭhamaṃ yāmaṃ teneva manasikārena yutto ahosīti.</p>
<p>[03]^b^Paccayākāra^eb^nti avijjādipaccayadhammaṃ. ^b^Paṭiccā^eb^ti paṭimukhaṃ gantvā, kāraṇasāmaggiṃ apaṭikkhipitvāti attho. Paṭimukhagamanañca paccayassa kāraṇasāmaggiyā aṅgabhāvena phalassa uppādanameva. ^b^Apaṭikkhipitvā^eb^ti pana vinā tāya kāraṇasāmaggiyā aṅgabhāvaṃ agantvā sayameva na uppādetīti attho. Etena kāraṇabahutā dassitā. Avijjādiekekahetusīsena hi hetusamūho niddiṭṭho. ^b^Sahite^eb^ti samudite, avinibbhutteti attho. Avijjādiko hi paccayadhammo sahiteyeva aññamaññaṃ avinibbhogavuttidhamme uppādeti. Iminā paccayuppannadhammabahutā dassitā. Ubhayenapi ‘‘ekaṃ na ekato’’tiādinayo (vibha. aṭṭha. 226 saṅkhārapadaniddesa; visuddhi. 2.617) dīpito hoti. Ekato hi kāraṇato na idha kiñci ekaṃ phalamatthi, na anekaṃ, nāpi anekehi kāraṇehi ekaṃ, anekehi pana kāraṇehi anekameva hoti. Tathā hi anekehi utupathavībījasalilasaṅkhātehi kāraṇehi anekameva rūpagandharasādiaṅkurasaṅkhātaṃ phalamuppajjamānaṃ dissati. Yaṃ panetaṃ ‘‘avijjāpaccayā saṅkhārā, saṅkhārapaccayā viññāṇa’’nti ekekahetuphaladīpanaṃ kataṃ, tattha payojanaṃ na vijjati.</p>
<p>[03]Bhagavā hi katthaci padhānattā katthaci pākaṭattā katthaci asādhāraṇattā desanāvilāsassa ca veneyyānañca anurūpato ekameva hetuṃ vā phalaṃ vā dīpeti. ‘‘Phassapaccayā vedanā’’ti hi ekameva hetuṃ phalañcāha. Phasso hi vedanāya padhānahetu yathāphassaṃ vedanāvavatthānato. Vedanā ca phassassa padhānaphalaṃ yathāvedanaṃ phassavavatthānato. ‘‘Semhasamuṭṭhānā ābādhā’’ti (mahāni. 5) pākaṭattā ekaṃ hetuṃ āha. Pākaṭo hi ettha semho, na kammādayo. ‘‘Ye keci, bhikkhave, akusalā dhammā, sabbete ayonisomanasikāramūlakā’’ti asādhāraṇattā ekaṃ hetuṃ āha. Asādhāraṇo hi ayonisomanasikāro akusalānaṃ, sādhāraṇāni vatthārammaṇādīnīti. Tasmā avijjā tāvettha vijjamānesupi aññesu vatthārammaṇasahajātadhammādīsu saṅkhārakāraṇesu ‘‘assādānupassino taṇhā pavaḍḍhatī’’ti (saṃ. ni. 2.52) ca ‘‘avijjāsamudayā āsavasamudayo’’ti ^a^M3.0135^ea^ (ma. ni. 1.104) ca vacanato aññesampi taṇhādīnaṃ saṅkhārahetūnaṃ hetūti padhānattā, ‘‘avidvā, bhikkhave, avijjāgato puññābhisaṅkhārampi abhisaṅkharotī’’ti pākaṭattā asādhāraṇattā ca saṅkhārānaṃ hetubhāvena dīpitāti ^a^V3.0125^ea^ veditabbā. Evaṃ sabbattha ekekahetuphaladīpane yathāsambhavaṃ nayo netabbo. Tenāhu porāṇā –</p>
<p>[21]‘‘Ekaṃ na ekato idha, nānekamanekatopi no ekaṃ;</p>
<p>[22]Phalamatthi atthi pana eka-hetuphaladīpane attho’’ti.</p>
<p>[03]Paccetumarahatīti ^b^paṭicco^eb^. Yo hi naṃ pacceti abhisameti, tassa accantameva dukkhavūpasamāya saṃvattati. Sammā saha ca uppādetīti ^b^samuppādo^eb^. Paccayadhammo hi attano phalaṃ uppādento sampuṇṇameva uppādeti, na vikalaṃ. Ye ca dhamme uppādeti, te sabbe saheva uppādeti, na ekekaṃ. Iti paṭicco ca so samuppādo cāti ^b^paṭiccasamuppādo^eb^ti evampettha attho daṭṭhabbo. ^b^Vitthāro^eb^ti paṭiccasamuppādapadavaṇṇanāpapañco. Mayampi taṃ atipapañcabhayā idha na dassayissāma, evaṃ parato vakkhamānampi vitthāraṃ. ^b^Anulomapaṭiloma^eb^nti bhāvanapuṃsakaniddeso ‘‘visamaṃ candimasūriyā parivattantī’’tiādīsu (a. ni. 4.70) viya. ^b^Svevā^eb^ti so eva paccayākāro. ^b^Purimanayena vā vutto^eb^ti ‘‘avijjāpaccayā saṅkhārā’’tiādinā nayena vutto paccayākāro. ^b^Pavattiyā^eb^ti saṃsārappavattiyā. ^b^Manasi akāsī^eb^ti yo yo paccayadhammo yassa yassa paccayuppannadhammassa yathā yathā hetupaccayādinā paccayabhāvena paccayo hoti, taṃ sabbaṃ aviparītaṃ aparihāpetvā anavasesato paccavekkhaṇavasena citte akāsīti attho.</p>
<p>[03]^b^Avijjāpaccayā^eb^tiādīsu (vibha. aṭṭha. 225; visuddhi. 2.586-587; udā. aṭṭha. 1) avindiyaṃ kāyaduccaritādiṃ vindatīti ^b^avijjā,^eb^ vindiyaṃ kāyasucaritādiṃ na vindatīti avijjā, dhammānaṃ aviparītasabhāvaṃ aviditaṃ karotīti avijjā, antavirahite saṃsāre bhavādīsu satte javāpetīti avijjā, avijjamānesu javati, vijjamānesu na javatīti avijjā, vijjāpaṭipakkhāti vā avijjā. Sā ‘‘dukkhe aññāṇa’’ntiādinā catubbidhā veditabbā. Paṭicca naṃ na vinā phalaṃ eti uppajjati ceva pavattati cāti ^b^paccayo,^eb^ upakāraṭṭho vā paccayo. Avijjā ca sā paccayo cāti avijjāpaccayo ^a^M3.0136^ea^, tasmā ^b^avijjāpaccayā^eb^. Saṅkharontīti ^b^saṅkhārā,^eb^ lokiyā kusalākusalacetanā. Te puññāpuññāneñcābhisaṅkhāravasena tividhā veditabbā. Vijānātīti ^b^viññāṇaṃ,^eb^ taṃ lokiyavipākaviññāṇavasena bāttiṃsavidhaṃ. Namatīti ^b^nāmaṃ,^eb^ vedanādikkhandhattayaṃ. Ruppatīti ^b^rūpaṃ,^eb^ bhūtarūpaṃ cakkhādiupādārūpañca. Āyatanti, āyatañca saṃsāradukkhaṃ nayatīti ^b^āyatanaṃ^eb^^a^V3.0126^ea^. Phusatīti ^b^phasso^eb^. Vedayatīti ^b^vedanā^eb^. Idampi dvayaṃ dvāravasena chabbidhaṃ, vipākavasena gahaṇe bāttiṃsavidhaṃ. Tassati paritassatīti ^b^taṇhā,^eb^ sā kāmataṇhādivasena saṅkhepato tividhā, vitthārato aṭṭhasatavidhā ca. Upādiyatīti ^b^upādānaṃ,^eb^ taṃ kāmupādānādivasaena catubbidhaṃ.</p>
<p>[03]Bhavati bhāvayati cāti ^b^bhavo,^eb^ so kammopapattibhedato duvidho. Jananaṃ ^b^jāti^eb^. Jīraṇaṃ ^b^jarā^eb^. Maranti tenāti ^b^maraṇaṃ^eb^. Socanaṃ ^b^soko^eb^. Paridevanaṃ ^b^paridevo^eb^. Dukkhayatīti ^b^dukkhaṃ^eb^. Uppādaṭṭhitivasena dvedhā khanatīti vā ^b^dukkhaṃ^eb^. Dummanassa bhāvo ^b^domanassaṃ^eb^. Bhuso āyāso ^b^upāyāso. Sambhavantī^eb^ti nibbattanti. Na kevalañca sokādīheva, atha kho sabbapadehi ‘‘sambhavantī’’ti padassa yojanā kātabbā. Evañhi avijjāpaccayā saṅkhārā sambhavantīti paccayapaccayuppannavavatthānaṃ dassitaṃ hoti. Tenevāha ^b^‘‘avijjāpaccayā saṅkhārā sambhavantīti iminā nayena sabbapadesu attho veditabbo’’^eb^ti. ^b^Evametassa…pe… samudayo hotī^eb^ti ettha pana ayamattho. ^b^Eva^eb^nti niddiṭṭhanayanidassanaṃ. Tena avijjādīheva kāraṇehi, na issaranimmānādīhīti dasseti. ^b^Etassā^eb^ti yathāvuttassa. ^b^Kevalassā^eb^ti asammissassa, sakalassa vā. ^b^Dukkhakkhandhassā^eb^ti dukkhasamūhassa, na sattassa nāpi subhasukhādīnaṃ. ^b^Samudayo hotī^eb^ti nibbatti sambhavati.</p>
<p>[03]Accantameva saṅkhārehi virajjati etenāti ^b^virāgo,^eb^ ariyamaggoti āha ^b^‘‘virāgasaṅkhātena maggenā’’^eb^ti. Asesaṃ nirodhā ^b^asesanirodhā,^eb^ asesetvā nissesetvā nirodhā samucchindanā anusayappahānavasena aggamaggena avijjāya accantasamugghātatoti attho. Yadipi heṭṭhimamaggehipi pahīyamānā avijjā accantasamugghātavaseneva pahīyati, tathāpi na anavasesato pahīyati. Apāyagamanīyā hi avijjā paṭhamamaggena pahīyati, tathā sakideva imasmiṃ loke sabbattha ca anariyabhūmiyaṃ upapattiyā paccayabhūtā avijjā yathākkamaṃ dutiyatatiyamaggehi pahīyati, na itarāti, arahattamaggeneva pana sā anavasesaṃ ^a^M3.0137^ea^ pahīyatīti. ^b^Anuppādanirodho hotī^eb^ti sabbesaṃ saṅkhārānaṃ anavasesaṃ anuppādanirodho hoti. Heṭṭhimena hi maggattayena keci saṅkhārā nirujjhanti, keci na nirujjhanti avijjāya sāvasesanirodhā, aggamaggena panassā anavasesanirodhā na keci saṅkhārā na nirujjhantīti. ^b^Evaṃ niruddhāna^eb^nti evaṃ anuppādanirodhena niruddhānaṃ. ^b^Kevala^eb^-saddo niravasesavācako ca hoti ‘‘kevalā aṅgamagadhā’’tiādīsu. Asammissavācako ca ‘‘kevalā sālayo’’tiādīsu. Tasmā ubhayathāpi ^a^V3.0127^ea^ atthaṃ vadati ^b^‘‘sakalassa, suddhassa vā’’^eb^ti. Tattha ^b^sakalassā^eb^ti anavasesassa sabbabhavādigatassa. ^b^Sattavirahitassā^eb^ti paraparikappitajīvarahitassa.</p>
<p>[03]Apicettha kiñcāpi ‘‘avijjānirodhā saṅkhāranirodho, saṅkhāranirodhā viññāṇanirodho’’ti ettāvatāpi sakalassa dukkhakkhandhassa anavasesato nirodho vutto hoti, tathāpi yathā anulome yassa yassa paccayadhammassa atthitāya yo yo paccayuppannadhammo na nirujjhati pavattati evāti imassa atthassa dassanatthaṃ ‘‘avijjāpaccayā saṅkhārā…pe… samudayo hotī’’ti vuttaṃ. Evaṃ tappaṭipakkhato tassa tassa paccayassa abhāve so so paccayuppannadhammo nirujjhati na pavattatīti dassanatthaṃ idha ‘‘avijjānirodhā saṅkhāranirodho, saṅkhāranirodhā viññāṇanirodho, viññāṇanirodhā nāmarūpanirodho…pe… dukkhakkhandhassa nirodho hotī’’ti vuttaṃ, na pana anulome viya kālattayapariyāpannassa dukkhakkhandhassa nirodhadassanatthaṃ. Anāgatasseva hi ariyamaggabhāvanāya asati uppajjanārahassa dukkhakkhandhassa ariyamaggabhāvanāya nirodho icchitoti ayampi viseso veditabbo.</p>
<p>[03]^b^Yadā have^eb^ti ettha ^b^have^eb^ti byattanti imasmiṃ atthe nipāto. Keci pana ‘‘haveti āhave yuddhe’’ti atthaṃ vadanti, ‘‘yodhetha māraṃ paññāvudhenā’’ti (dha. pa. 40) hi vacanato kilesamārena yujjhanasamayeti tesaṃ adhippāyo. ^b^Ārammaṇūpanijjhānalakkhaṇenā^eb^ti ārammaṇūpanijjhānasabhāvena. ^b^Lakkhaṇūpanijjhānalakkhaṇenā^eb^ti etthāpi eseva nayo. Tattha ārammaṇūpanijjhānaṃ nāma aṭṭha samāpattiyo kasiṇārammaṇassa upanijjhāyanato. Lakkhaṇūpanijjhānaṃ nāma vipassanāmaggaphalāni. Vipassanā hi tīṇi lakkhaṇāni upanijjhāyatīti ^b^lakkhaṇūpanijjhānaṃ,^eb^ maggo ^a^M3.0138^ea^ vipassanāya āgatakiccaṃ sādhetīti ^b^lakkhaṇūpanijjhānaṃ,^eb^ phalaṃ tathalakkhaṇaṃ nirodhasaccaṃ upanijjhāyatīti ^b^lakkhaṇūpanijjhānaṃ. No kallo pañho^eb^ti ayutto pañho, duppañho esoti attho. ^b^Ādi^eb^saddena –</p>
<p>[08]‘‘Phusatīti ahaṃ na vadāmi. Phusatīti cāhaṃ vadeyyaṃ, tatrassa kallo pañho ‘ko nu kho, bhante, phusatī’ti? Evañcāhaṃ na vadāmi, evaṃ maṃ avadantaṃ yo evaṃ puccheyya ‘kiṃpaccayā nu kho, bhante, phasso’ti, esa kallo pañho. Tatra kallaṃ veyyākaraṇaṃ ‘saḷāyatanapaccayā phasso, phassapaccayā vedanā’ti. Ko nu kho, bhante, vedayatīti? No kallo pañhoti bhagavā avoca, vedayatīti ahaṃ na vadāmi, vedayatīti cāhaṃ vadeyyaṃ, tatrassa kallo pañho ‘ko nu kho, bhante, vedayatī’ti? Evañcāhaṃ ^a^V3.0128^ea^ na vadāmi. Evaṃ maṃ avadantaṃ yo evaṃ puccheyya ‘kiṃpaccayā nu kho, bhante, vedanā’ti, esa kallo pañho. Tatra kallaṃ veyyākaraṇaṃ ‘phassapaccayā vedanā, vedanāpaccayā taṇhā’’’ti (saṃ. ni. 2.12) –</p>
<p>[07]Evamādiṃ pāḷisesaṃ saṅgaṇhāti.</p>
<p>[03]^b^Ādinā ca nayenā^eb^ti ettha ^b^ādi^eb^-saddena pana ‘‘katamā nu kho, bhante, jāti, kassa ca panāyaṃ jātīti. ‘No kallo pañho’ti bhagavā avocā’’ti evamādiṃ saṅgaṇhāti. Nanu cettha ‘‘katamaṃ nu kho, bhante, jarāmaraṇa’’nti (saṃ. ni. 2.35) idaṃ supucchitanti? Kiñcāpi supucchitaṃ, yathā pana satasahassagghanake suvaṇṇathālake vaḍḍhitassa subhojanassa matthake āmalakamatte gūthapiṇḍe ṭhapite sabbaṃ bhojanaṃ dubbhojanaṃ hoti chaḍḍetabbaṃ, evameva ‘‘kassa ca panidaṃ jarāmaraṇa’’nti iminā sattūpaladdhivādapadena gūthapiṇḍena taṃ bhojanaṃ dubbhojanaṃ viya ayampi sabbo duppañho jātoti.</p>
<p>[03]^b^Soḷasa kaṅkhā^eb^ti ‘‘ahosiṃ nu kho ahaṃ atītamaddhānaṃ, na nu kho ahosiṃ, kiṃ nu kho ahosiṃ, kathaṃ nu kho ahosiṃ, kiṃ hutvā kiṃ ahosiṃ nu kho ahaṃ atītamaddhānaṃ, bhavissāmi nu kho ahaṃ anāgatamaddhānaṃ, na nu kho bhavissāmi, kiṃ nu kho bhavissāmi, kathaṃ nu kho bhavissāmi, kiṃ hutvā kiṃ bhavissāmi nu kho ahaṃ anāgatamaddhānaṃ, ahaṃ ^a^M3.0139^ea^ nu khosmi, no nu khosmi, kiṃ nu khosmi, kathaṃ nu khosmi, ayaṃ nu kho satto kuto āgato, so kuhiṃ gāmī bhavissatī’’ti (saṃ. ni. 2.20; ma. ni. 1.18) evamāgatā atītānāgatapaccuppannavisayā soḷasavidhā kaṅkhā.</p>
<p>[03]Tattha (ma. ni. aṭṭha. 1.18; saṃ. ni. aṭṭha. 2.2.20) ^b^ahosiṃ nu kho, na nu kho^eb^ti sassatākārañca adhiccasamuppattiākārañca nissāya atīte attano vijjamānatañca avijjamānatañca kaṅkhati, kiṃ kāraṇanti na vattabbaṃ. Ummattako viya hi bālaputhujjano yathā tathā vā pavattati. Apica ayonisomanasikāroyevettha kāraṇaṃ. Evaṃ ayonisomanasikārassa pana kiṃ kāraṇanti? Sveva puthujjanabhāvo ariyānaṃ adassanādīni vā. Nanu ca puthujjanopi yoniso manasi karotīti. Ko vā evamāha ‘‘na manasi karotī’’ti. Na pana tattha puthujjanabhāvo kāraṇaṃ, saddhammasavanakalyāṇamittādīni tattha kāraṇāni ^a^V3.0129^ea^. Na hi macchamaṃsādīni attano pakatiyā sugandhāni, abhisaṅkhārapaccayā pana sugandhānipi honti.</p>
<p>[03]^b^Kiṃ nu kho ahosi^eb^nti jātiliṅgupapattiyo nissāya ‘‘khattiyo nu kho ahosiṃ, brāhmaṇavessasuddagahaṭṭhapabbajitadevamanussānaṃ aññataro’’ti kaṅkhati.</p>
<p>[03]^b^Kathaṃ nu kho^eb^ti saṇṭhānākāraṃ nissāya ‘‘dīgho nu kho ahosiṃ, rassaodātakaṇhappamāṇikaappamāṇikādīnaṃ aññataro’’ti kaṅkhati. Keci pana ‘‘issaranimmānādiṃ nissāya ‘kena nu kho kāraṇena ahosi’nti hetuto kaṅkhatī’’ti vadanti.</p>
<p>[03]^b^Kiṃ hutvā kiṃ ahosi^eb^nti jātiādīni nissāya ‘‘khattiyo hutvā nu kho brāhmaṇo ahosiṃ…pe… devo hutvā manusso’’ti attano paramparaṃ kaṅkhati. Sabbattheva pana addhānanti kālādhivacanametaṃ, tañca bhummatthe upayogavacanaṃ daṭṭhabbaṃ.</p>
<p>[03]^b^Bhavissāmi nu kho, na nu kho^eb^ti sassatākārañca ucchedākārañca nissāya anāgate attano vijjamānatañca avijjamānatañca kaṅkhati. Sesamettha vuttanayameva.</p>
<p>[03]^b^Ahaṃ^eb^^a^M3.0140^ea^^b^nu khosmī^eb^ti attano atthibhāvaṃ kaṅkhati. Yuttaṃ panetanti? Yuttaṃ ayuttanti kā ettha cintā. Apicettha idaṃ vatthumpi udāharanti, cūḷamātāya kira putto muṇḍo, mahāmātāya putto amuṇḍo. Taṃ suttaṃ muṇḍesuṃ. So uṭṭhāya ‘‘ahaṃ nu kho cūḷamātāya putto’’ti cintesi. Evaṃ ‘‘ahaṃ nu khosmī’’ti kaṅkhā hoti.</p>
<p>[03]^b^No nu khosmī^eb^ti attano natthibhāvaṃ kaṅkhati. Tatrāpi idaṃ vatthu – eko kira macche gaṇhanto udake ciraṭṭhānena sītibhūtaṃ attano ūruṃ ‘‘maccho’’ti cintetvā pahari. Aparo susānapasse khettaṃ rakkhanto bhīto saṅkuṭito sayi. So paṭibujjhitvā attano jaṇṇukāni ‘‘dve yakkhā’’ti cintetvā pahari, evaṃ ‘‘no nu khosmī’’ti kaṅkhati.</p>
<p>[03]^b^Kiṃ nu khosmī^eb^ti khattiyova samāno attano khattiyabhāvaṃ kaṅkhati kaṇṇo viya sūtaputtasaññī. Esa nayo sesesu. Devo pana samāno devabhāvaṃ ajānanto nāma natthi. Sopi pana ‘‘ahaṃ rūpī nu kho arūpī nu kho’’tiādinā nayena kaṅkhati. Khattiyādayo kasmā ^a^V3.0130^ea^ na jānantīti ce? Appaccakkhā tesaṃ tattha tattha kule uppatti. Gahaṭṭhāpi ca pātalikādayo pabbajitasaññino. Pabbajitāpi ‘‘kuppaṃ nu kho me kamma’’ntiādinā nayena gahaṭṭhasaññino. Manussāpi ca ekacce rājāno viya attani devasaññino honti.</p>
<p>[03]^b^Kathaṃ nu khosmī^eb^ti vuttanayameva. Kevalañhettha abbhantare jīvo nāma atthīti gahetvā tassa saṇṭhānākāraṃ nissāya ‘‘dīgho nu khosmi, rassacaturassachaḷaṃsaaṭṭhaṃsasoḷasaṃsādīnaṃ aññatarappakāro’’ti kaṅkhanto ‘‘kathaṃ nu khosmī’’ti kaṅkhatīti veditabbo. Sarīrasaṇṭhānaṃ pana paccuppannaṃ ajānanto nāma natthi.</p>
<p>[03]^b^Kuto āgato, so kuhiṃ gāmī bhavissatī^eb^ti attabhāvassa āgatigatiṭṭhānaṃ kaṅkhati.</p>
<p>[03]^b^Vapayantī^eb^ti viapayanti, ikāralopenāyaṃ niddeso. Byapayantīti vuttaṃ hoti. Tenāha ^b^‘‘vapayanti apagacchantī’’^eb^ti. Apagamanañca anuppattinirodhavasenāti āha ^b^‘‘nirujjhantī’’^eb^ti.</p>
<p>[03]^b^3^eb^^b^.^eb^ Kadā ^a^M3.0141^ea^ panassa bodhipakkhiyadhammā catusaccadhammā vā pātubhavanti uppajjanti pakāsantīti? Vipassanāmaggañāṇesu pavattamānesu. Tattha ^b^vipassanāñāṇe^eb^ tāva vipassanāñāṇasampayuttā satiādayo vipassanāñāṇañca yathārahaṃ attano attano visayesu tadaṅgappahānavasena subhasaññādike pajahantā kāyānupassanādivasena visuṃ visuṃ uppajjanti. ^b^Maggakkhaṇe^eb^ pana te nibbānamālambitvā samucchedavasena paṭipakkhe pajahantā catūsupi ariyasaccesu asammohapaṭivedhasādhanavasena sakideva uppajjanti. Evaṃ tāvettha bodhipakkhiyadhammānaṃ uppajjanaṭṭhena pātubhāvo veditabbo. Ariyasaccadhammānaṃ pana lokiyānaṃ ^b^vipassanākkhaṇe^eb^ vipassanāya ārammaṇakaraṇavasena lokuttarānaṃ tadadhimuttatāvasena ^b^maggakkhaṇe^eb^ nirodhasaccassa ārammaṇābhisamayavasena sabbesampi kiccābhisamayavasena pākaṭabhāvato pakāsanaṭṭhena pātubhāvo veditabbo.</p>
<p>[03]Iti bhagavā satipi sabbākārena sabbadhammānaṃ attano ñāṇassa pākaṭabhāve paṭiccasamuppādamukhena vipassanābhinivesassa katattā nipuṇagambhīrasududdasatāya paccayākārassa taṃ paccavekkhitvā uppannabalavasomanasso paṭipakkhasamucchedavibhāvanena saddhiṃ attano tadabhisamayānubhāvadīpakamevettha udānaṃ udānesi.</p>
<p>[03]^b^‘‘Kāmā^eb^^a^V3.0131^ea^^b^te paṭhamā senā’’tiādinā nayena vuttappakāraṃ mārasena^eb^nti –</p>
<p>[21]‘‘Kāmā te paṭhamā senā, dutiyā arati vuccati;</p>
<p>[22]Tatiyā khuppipāsā te, catutthī taṇhā pavuccati.</p>
<p>[21]‘‘Pañcamī thinamiddhaṃ te, chaṭṭhā bhīrū pavuccati;</p>
<p>[22]Sattamī vicikicchā te, makkho thambho ca aṭṭhamā.</p>
<p>[21]‘‘Lābho siloko sakkāro, micchāladdho ca yo yaso;</p>
<p>[22]Yo cattānaṃ samukkaṃse, pare ca avajānati.</p>
<p>[21]‘‘Esā ^a^M3.0142^ea^ namuci te senā, kaṇhassābhippahārinī;</p>
<p>[22]Na naṃ asūro jināti, jetvā ca labhate sukha’’nti. (su. ni. 438-441; mahāni. 28) –</p>
<p>[07]Iminā nayena vuttappakāraṃ mārasenaṃ.</p>
<p>[03]Tattha (su. ni. aṭṭha. 2.439-41; mahāni. aṭṭha. 28) yasmā āditova agāriyabhūte satte vatthukāmesu kilesakāmā mohayanti, te abhibhuyya anagāriyabhāvaṃ upagatānaṃ pantesu vā senāsanesu aññataraññataresu vā adhikusalesu dhammesu ^b^arati^eb^ uppajjati. Vuttampi cetaṃ ‘‘pabbajitena kho, āvuso, abhirati dukkarā’’ti (saṃ. ni. 4.331). Tato te parapaṭibaddhajīvikattā ^b^khuppipāsā^eb^ bādhati, tāya bādhitānaṃ pariyesana ^b^taṇhā^eb^ cittaṃ kilamayati, atha nesaṃ kilantacittānaṃ ^b^thinamiddhaṃ^eb^ okkamati, tato visesamanadhigacchantānaṃ durabhisambhavesu araññavanapatthesu senāsanesu viharataṃ utrāsasaññitā ^b^bhīru^eb^ jāyati, tesaṃ ussaṅkitaparisaṅkitānaṃ dīgharattaṃ vivekarasamanassādayamānānaṃ viharataṃ ‘‘na siyā nu kho esa maggo’’ti paṭipattiyaṃ ^b^vicikicchā^eb^ uppajjati, taṃ vinodetvā viharataṃ appamattakena visesādhigamena ^b^mānamakkhathambhā^eb^ jāyanti, tepi vinodetvā viharataṃ tato adhikataraṃ visesādhigamaṃ nissāya ^b^lābhasakkārasilokā^eb^ uppajjanti, lābhādimucchitā dhammapatirūpakāni pakāsentā ^b^micchāyasaṃ^eb^ adhigantvā tattha ṭhitā jātiādīhi ^b^attānaṃ ukkaṃsenti paraṃ vambhenti,^eb^ tasmā kāmādīnaṃ paṭhamasenādibhāvo veditabbo.</p>
<p>[03]Evametaṃ ^a^V3.0132^ea^ dasavidhaṃ senaṃ uddisitvā yasmā sā kaṇhadhammasamannāgatattā kaṇhassa namucino upakārāya saṃvattati, tasmā naṃ ‘‘tava senā’’ti niddisantena ‘‘esā namuci te senā, kaṇhassābhippahārinī’’ti vuttaṃ. Tattha ^b^abhippahārinī^eb^ti samaṇabrāhmaṇānaṃ ghātanī nippothanī, antarāyakarīti attho. ^b^Na naṃ asūro jināti, jetvā ca labhate sukha^eb^nti evaṃ tava senaṃ asūro kāye ca jīvite ca sāpekkho puriso na jināti, sūro pana jināti, jetvā ca maggasukhaṃ phalasukhañca adhigacchatīti attho. ^b^Sopi brāhmaṇo^eb^ti sopi khīṇāsavabrāhmaṇo.</p>
<p>[03]Idāni ^a^M3.0143^ea^ ‘‘tena kho pana samayena bhagavā sattāhaṃ ekapallaṅkena nisinno hoti vimuttisukhapaṭisaṃvedī. Atha kho bhagavā tassa sattāhassa accayena tamhā samādhimhā vuṭṭhahitvā rattiyā paṭhamaṃ yāmaṃ paṭiccasamuppādaṃ anulomaṃ sādhukaṃ manasākāsi. Rattiyā majjhimaṃ yāmaṃ paṭiccasamuppādaṃ paṭilomaṃ sādhukaṃ manasākāsi. Rattiyā pacchimaṃ yāmaṃ paṭiccasamuppādaṃ anulomapaṭilomaṃ sādhukaṃ manasākāsī’’ti evaṃ vuttāya udānapāḷiyā (udā. 1) imissā ca khandhakapāḷiyā avirodhaṃ dassetuṃ ^b^‘‘udāne panā’’^eb^tiādi āraddhaṃ. Ettha ^b^tassa vasenā^eb^ti tassa paccayākārapajānanassa paccayakkhayādhigamassa ca vasena. ^b^Ekekameva koṭṭhāsa^eb^nti anulomapaṭilomesu ekekameva koṭṭhāsaṃ. ^b^Pāṭipadarattiyā evaṃ manasākāsī^eb^ti rattiyā tīsupi yāmesu anulomapaṭilomaṃyeva manasākāsi. Bhagavā kira ṭhapetvā ratanagharasattāhaṃ sesesu chasu sattāhesu antarantarā dhammaṃ paccavekkhitvā yebhuyyena vimuttisukhapaṭisaṃvedī vihāsi, ratanagharasattāhe pana abhidhammapavicayavaseneva vihāsi. Tasmā antarantarā dhammapaccavekkhaṇavasena uppāditamanasikāresu pāṭipadarattiyā uppāditaṃ manasikāraṃ sandhāya imissaṃ khandhakapāḷiyaṃ evaṃ vuttanti adhippāyo.</p>
<p>[06]Bodhikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Ajapālakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^4^eb^^b^.^eb^^b^Tassa sattāhassa accayenā^eb^ti pallaṅkasattāhassa apagamanena. ^b^Tamhā samādhimhā vuṭṭhahitvā^eb^ti tato arahattaphalasamāpattisamādhito yathākālaparicchedaṃ vuṭṭhahitvā. ^b^Aññepi buddhattakarā^eb^ti visākhapuṇṇamito paṭṭhāya rattindivaṃ evaṃ niccasamāhitabhāvahetubhūtānaṃ buddhaguṇānaṃ upari aññepi buddhattasādhakā. ‘‘Ayaṃ buddho’’ti buddhabhāvassa paresaṃ vibhāvanā dhammā kiṃ nu kho santīti yojanā. ^b^Ekaccānaṃ devatāna^eb^nti yā adhigatamaggā sacchikatanirodhā ekapadesena ^a^V3.0133^ea^ buddhaguṇe jānanti, tā ṭhapetvā tadaññāsaṃ devatānaṃ. ^b^Animisehī^eb^ti dhammapītivipphāravasena ^a^M3.0144^ea^ pasādavibhāvaniccaladalatāya nimesarahitehi. ^b^Ratanacaṅkame^eb^ti devatāhi māpite ratanamayacaṅkame. ‘‘Ratanabhūtānaṃ sattannaṃ pakaraṇānaṃ tattha ca anuttarassa dhammaratanassa sammasanena taṃ ṭhānaṃ ratanagharacetiyaṃ nāma jāta’’ntipi vadanti. Teneva ^b^aṭṭhasāliniyaṃ^eb^ (dha. sa. aṭṭha. nidānakathā) ‘‘ratanagharaṃ nāma na ratanamayaṃ gehaṃ, sattannaṃ pana pakaraṇānaṃ sammasitaṭṭhānaṃ ratanagharanti veditabba’’nti vuttaṃ.</p>
<p>[03]Kasmā panāyaṃ ajapālanigrodho nāma jātoti āha ^b^‘‘tassa kirā’’^eb^tiādi. Keci pana ‘‘yasmā tattha vede sajjhāyituṃ asamatthā mahallakabrāhmaṇā pākāraparikkhepayuttāni nivesanāni katvā sabbe vasiṃsu, tasmāssa ‘ajapālanigrodho’ti nāmaṃ jāta’’nti vadanti. Tatrāyaṃ vacanattho – na japantīti ajapā, mantānaṃ anajjhāyakāti attho. Ajapā lanti ādiyanti nivāsaṃ etthāti ^b^ajapālo^eb^ti. Apare pana vadanti ‘‘yasmā majjhanhike samaye anto paviṭṭhe aje attano chāyāya pāleti rakkhati, tasmā ‘ajapālo’tissa nāmaṃ ruḷha’’nti. Sabbathāpi nāmametaṃ tassa rukkhassa.</p>
<p>[03]^b^Vimuttisukhaṃ paṭisaṃvedento^eb^ti dhammaṃ vicinantoyeva antarantarā vimuttisukhañca paṭisaṃvedento. ‘‘Dhammaṃ vicinanto vimuttisukhañca paṭisaṃvedento’’ti evaṃ vā ettha pāṭho gahetabbo. Udānaṭṭhakathāyampi (udā. aṭṭha. 4) hi ayameva pāṭho. Dhammaṃ vicinanto cettha evaṃ abhidhamme nayamaggaṃ sammasi paṭhamaṃ dhammasaṅgaṇīpakaraṇaṃ nāma, tato vibhaṅgappakaraṇaṃ, dhātukathāpakaraṇaṃ, puggalapaññattippakaraṇaṃ, kathāvatthuṃ nāma, yamakaṃ nāma, tato mahāpakaraṇaṃ paṭṭhānaṃ nāmāti. Tatthassa saṇhasukhumaṭṭhānamhi citte otiṇṇe pīti uppajji, pītiyā uppannāya lohitaṃ pasīdi, lohite pasanne chavi pasīdi, chaviyā pasannāya puratthimakāyato kūṭāgārādippamāṇā rasmiyo uṭṭhahitvā ākāse pakkhandaṃ chaddantanāgakulaṃ viya pācīnadisāya anantāni cakkavāḷāni pakkhandā. Pacchimakāyato uṭṭhahitvā pacchimadisāya, dakkhiṇaṃsakūṭato uṭṭhahitvā dakkhiṇadisāya, vāmaṃsakūṭato uṭṭhahitvā uttaradisāya anantāni cakkavāḷāni pakkhandā. Pādatalehi ^a^M3.0145^ea^ pavāḷaṅkuravaṇṇā rasmiyo nikkhamitvā mahāpathaviṃ vinibbijjha udakaṃ dvidhā bhinditvā vātakkhandhaṃ padāletvā ajaṭākāsaṃ pakkhandā. Sīsato saṃparivattiyamānaṃ maṇidāmaṃ viya nīlavaṇṇarasmivaṭṭi uṭṭhahitvā cha devaloke vinivijjhitvā nava brahmaloke atikkamma ajaṭākāsaṃ pakkhandā. Tasmiṃ divase aparimāṇesu cakkavāḷesu aparimāṇā sattā sabbe suvaṇṇavaṇṇāva ahesuṃ. Taṃ divasañca pana bhagavato sarīrā nikkhantā ^a^V3.0134^ea^ yāvajjadivasāpi kira tā rasmiyo anantalokadhātuyo gacchantiyeva. Na kevalañca imasmiṃyeva sattāhe dhammaṃ vicinantassa sarīrato rasmiyo nikkhamiṃsu, atha kho ratanagharasattāhepi paṭṭhānaṃ sammasantassa evameva sarīrato rasmiyo nikkhantā evāti veditabbaṃ.</p>
<p>[03]Vuttañhetaṃ ^b^aṭṭhasāliniyaṃ^eb^ (dha. sa. aṭṭha. nidānakathā) –</p>
<p>[08]‘‘Imesu ca ekavīsatiyā divasesu ekadivasepi satthu sarīrato rasmiyo na nikkhantā, catutthe pana sattāhe pacchimuttarāya disāya ratanaghare nisīdi. Tattha dhammasaṅgaṇiṃ sammasantassapi sarīrato rasmiyo na nikkhantā. Vibhaṅgappakaraṇaṃ, dhātukathaṃ, puggalapaññattiṃ, kathāvatthuppakaraṇaṃ, yamakappakaraṇaṃ sammasantassapi rasmiyo na nikkhantā. Yadā pana mahāpakaraṇaṃ oruyha ‘hetupaccayo ārammaṇapaccayo…pe… avigatapaccayo’ti sammasanaṃ ārabhi, athassa catuvīsatisamantapaṭṭhānaṃ sammasantassa ekantato sabbaññutaññāṇaṃ mahāpakaraṇe okāsaṃ labhi. Yathā hi timirapiṅgalamahāmaccho caturāsītiyojanasahassagambhīre mahāsamuddeyeva okāsaṃ labhati, evameva sabbaññutaññāṇaṃ ekantato mahāpakaraṇeyeva okāsaṃ labhi.</p>
<p>[08]‘‘Satthu evaṃ laddhokāsena sabbaññutaññāṇena yathāsukhaṃ saṇhasukhumadhammaṃ sammasantassa sarīrato nīlapītalohitodātamañjiṭṭhapabhassaravasena chabbaṇṇarasmiyo nikkhamiṃsu. Kesamassūhi ceva akkhīnañca nīlaṭṭhānehi ^b^nīlarasmiyo^eb^ nikkhamiṃsu, yāsaṃ vasena gaganatalaṃ añjanacuṇṇasamokiṇṇaṃ viya umāpupphanīluppaladalasañchannaṃ viya vītipatantamaṇitālavaṇṭaṃ viya sampasāritamecakapaṭaṃ ^a^M3.0146^ea^ viya ca ahosi. Chavito ceva akkhīnañca pītaṭṭhānehi ^b^pītarasmiyo^eb^ nikkhamiṃsu, yāsaṃ vasena disābhāgā suvaṇṇarasanisiñcamānā viya suvaṇṇapaṭapasāritā viya kuṅkumacuṇṇakaṇikārapupphasamparikiṇṇā viya ca virociṃsu. Maṃsalohitehi ceva akkhīnañca rattaṭṭhānehi ^b^lohitarasmiyo^eb^ nikkhamiṃsu, yāsaṃ vasena disābhāgā cīnapiṭṭhacuṇṇarañjitā viya supakkalākhārasanisiñcamānā viya rattakambalaparikkhittā viya jayasumanapāribaddhakabandhujīvakakusumasamparikiṇṇā viya ca virociṃsu. Aṭṭhīhi ceva dantehi ca akkhīnañca setaṭṭhānehi ^b^odātarasmiyo^eb^ nikkhamiṃsu, yāsaṃ vasena disābhāgā rajatakuṭehi āsiñcamānakhīradhārāsamparikiṇṇā viya pasāritarajatapaṭavitānā viya vītipatantarajatatālavaṇṭā ^a^V3.0135^ea^ viya kundakumudasindhuvārasumanamallikādikusumasañchannā viya ca virociṃsu. ^b^Mañjiṭṭhapabhassarā^eb^ pana tamhā tamhā sarīrappadesā nikkhamiṃsu. Iti tā chabbaṇṇarasmiyo nikkhamitvā ghanamahāpathaviṃ gaṇhiṃsu.</p>
<p>[08]‘‘Catunahutādhikadviyojanasatasahassabahalā mahāpathavī niddhantasuvaṇṇapiṇḍi viya ahosi. Pathaviṃ bhinditvā heṭṭhā udakaṃ gaṇhiṃsu. Pathavīsandhārakaṃ aṭṭhanahutādhikacatuyojanasatasahassabahalaṃ udakaṃ suvaṇṇakalasehi āsiñcamānavilīnasuvaṇṇaṃ viya ahosi. Udakaṃ vinivijjhitvā vātaṃ aggahesuṃ. Channavutādhikanavayojanasatasahassabahalo vāto samussitasuvaṇṇakkhandho viya ahosi. Vātaṃ vinivijjhitvā heṭṭhā ajaṭākāsaṃ pakkhandiṃsu. Uparibhāgena uggantvāpi catumahārājike gaṇhiṃsu. Te vinivijjhitvā tāvatiṃse, tato yāme, tato tusite, tato nimmānaratī, tato paranimmitavasavattī, tato nava brahmaloke, tato vehapphale, tato pañca suddhāvāse vinivijjhitvā cattāro āruppe gaṇhiṃsu. Cattāro ca āruppe vinivijjhitvā ajaṭākāsaṃ pakkhandiṃsu.</p>
<p>[08]‘‘Tiriyabhāgehi ^a^M3.0147^ea^ anantā lokadhātuyo pakkhandiṃsu, ettake ṭhāne candamhi candappabhā natthi, sūriye sūriyappabhā natthi, tārakarūpesu tārakarūpappabhā natthi, devatānaṃ uyyānavimānakapparukkhesu sarīre ābharaṇesūti sabbattha pabhā natthi. Tisahassimahāsahassilokadhātuyā ālokapharaṇasamattho mahābrahmāpi sūriyuggamane khajjopanako viya ahosi, candasūriyatārakarūpadevatuyyānavimānakapparukkhānaṃ paricchedamattakameva paññāyittha. Ettakaṃ ṭhānaṃ buddharasmīhiyeva ajjhotthaṭaṃ ahosi. Ayañca neva buddhānaṃ adhiṭṭhāniddhi, na bhāvanāmayiddhi. Saṇhasukhumadhammaṃ pana sammasato lokanāthassa lohitaṃ pasīdi, vatthurūpaṃ pasīdi, chavivaṇṇo pasīdi. Cittasamuṭṭhānā vaṇṇadhātu samantā asītihatthamatte padese niccalā aṭṭhāsī’’ti.</p>
<p>[03]^b^Evaṃ nisinne^eb^ti tamhā samādhimhā vuṭṭhahitvā nisinne. ^b^Eko brāhmaṇo^eb^ti nāmagottavasena anabhiññāto apākaṭo eko brāhmaṇo. ^b^‘‘Huṃ hu’’nti karonto vicaratī^eb^ti sabbaṃ acokkhajātikaṃ passitvā jigucchanto ‘‘huṃ hu’’nti karonto vicarati. ^b^Etadavocā^eb^ti (udā. aṭṭha. 4) etaṃ idāni vattabbaṃ ‘‘kittāvatā nu kho’’tiādivacanaṃ avoca. Tattha ^b^kittāvatā^eb^ti kittakena pamāṇena. ^b^Nu^eb^-ti saṃsayatthe nipāto, ^b^kho^eb^-ti padapūraṇe. ^b^Bho^eb^-ti ^a^V3.0136^ea^ brāhmaṇānaṃ jātisamudāgataṃ ālapanaṃ. Tathā hi vuttaṃ ‘‘bhovādi nāma so hoti, sace hoti sakiñcano’’ti (dha. pa. 396; su. ni. 625). ^b^Gotamā^eb^ti bhagavantaṃ gottena ālapati. Kathaṃ panāyaṃ brāhmaṇo sampati samāgato bhagavato gottaṃ jānātīti? Nāyaṃ sampati samāgato, chabbassāni padhānakaraṇakāle upaṭṭhahantehi pañcavaggiyehi saddhiṃ caramāno aparabhāge taṃ vataṃ chaḍḍetvā uruvelāyaṃ senanigame eko adutiyo hutvā piṇḍāya caramānopi tena brāhmaṇena diṭṭhapubbo ceva sallapitapubbo ca, tena so pubbe pañcavaggiyehi gayhamānaṃ bhagavato gottaṃ anussaranto ‘‘bho gotamā’’ti bhagavantaṃ gottena ālapati. Yato paṭṭhāya vā bhagavā mahābhinikkhamanaṃ nikkhanto anomānadītīre pabbaji, tato pabhuti ‘‘samaṇo ^a^M3.0148^ea^ gotamo’’ti cando viya sūriyo viya pākaṭo paññāto hoti, na ca tassa gottajānane kāraṇaṃ gavesitabbaṃ. ^b^Brāhmaṇakaraṇā^eb^ti brāhmaṇaṃ karontīti brāhmaṇakaraṇā, brāhmaṇabhāvakarāti attho. Ettha ca ‘‘kittāvatā’’ti etena yehi dhammehi brāhmaṇo hoti, tesaṃ dhammānaṃ parimāṇaṃ pucchati. ^b^‘‘Katame’’^eb^ti pana iminā tesaṃ sarūpaṃ pucchati.</p>
<p>[03]^b^Udānaṃ udānesī^eb^ti ‘‘yo brāhmaṇo’’tiādikaṃ udānaṃ udānesi, na pana tassa brāhmaṇassa dhammaṃ desesi. Kasmā? Dhammadesanāya abhājanabhāvato. Tathā hi tassa brāhmaṇassa imaṃ gāthaṃ sutvā na saccābhisamayo ahosi. Yathā ca imassa, evaṃ upakassa ājīvakassa buddhaguṇappakāsanaṃ sutvā. Dhammacakkappavattanato hi pubbabhāge bhagavatā bhāsitaṃ paresaṃ suṇantānampi tapussabhallikānaṃ saraṇadānaṃ viya vāsanābhāgiyameva jātaṃ, na asekkhabhāgiyaṃ vā nibbedhabhāgiyaṃ vā. Esā hi dhammatāti. ^b^Vedehi vā anta^eb^nti ettha ^b^antaṃ^eb^ nāma sabbasaṅkhārapariyosānaṃ nibbānaṃ. ^b^Ime ussadā natthī^eb^ti sabbaso ime pahīnattā na santi.</p>
<p>[06]Ajapālakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Mucalindakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^5^eb^^b^.^eb^^b^Mucalindamūle^eb^ti (udā. aṭṭha. 11) ettha ^b^mucalindo^eb^ vuccati nīparukkho, yo ‘‘niculo’’tipi vuccati, tassa samīpeti attho. Keci pana ‘‘mucaloti tassa rukkhassa nāmaṃ, vanajeṭṭhakatāya pana mucalindoti vutta’’nti vadanti. ^b^Udapādī^eb^ti sakalacakkavāḷagabbhaṃ pūrento mahāmegho udapādi. Evarūpo kira megho dvīsuyeva kālesu vassati cakkavattimhi vā uppanne buddhe vā, idha buddhuppādakāle udapādi. ^b^Pokkharaṇiyā nibbatto^eb^ti pokkharaṇiyā heṭṭhā ^a^V3.0137^ea^ nāgabhavanaṃ atthi, tattha nibbatto. ^b^Sakabhavanā^eb^ti attano nāgabhavanato. ^b^Evaṃ bhogehi parikkhipitvā^eb^ti satta vāre attano sarīrabhogehi bhagavato kāyaṃ parivāretvā. ^b^Uparimuddhani mahantaṃ phaṇaṃ^eb^^a^M3.0149^ea^^b^vihaccā^eb^ti bhagavato muddhappadesassa upari attano mahantaṃ phaṇaṃ pasāretvā. ‘‘Phaṇaṃ karitvā’’tipi pāṭho, soyevattho.</p>
<p>[03]Tassa kira nāgarājassa etadahosi ‘‘bhagavā ca mayhaṃ bhavanasamīpe rukkhamūle nisinno, ayañca sattāhavaddalikā vattati, vāsāgāramassa laddhuṃ vaṭṭatī’’ti. So sattaratanamayaṃ pāsādaṃ nimminituṃ sakkontopi ‘‘evaṃ kate kāyasāro gahito na bhavissati, dasabalassa kāyaveyyāvaccaṃ karissāmī’’ti mahantaṃ attabhāvaṃ katvā satthāraṃ sattakkhattuṃ bhogehi parikkhipitvā upari phaṇaṃ dhāresi. ‘‘Tassa parikkhepabbhantaraṃ lohapāsāde bhaṇḍāgāragabbhappamāṇaṃ ahosī’’ti idha vuttaṃ. ^b^Majjhimaṭṭhakathāyaṃ^eb^ (ma. ni. aṭṭha. 1.284) pana –</p>
<p>[08]‘‘Parikkhepassa anto okāso heṭṭhā lohapāsādappamāṇo ahosi, ‘icchiticchitena iriyāpathena satthā viharissatī’ti nāgarājassa ajjhāsayo ahosi, tasmā evaṃ mahantaṃ okāsaṃ parikkhipi, majjhe ratanapallaṅko paññatto hoti, upari suvaṇṇatārakavicittaṃ samosaritagandhadāmakusumacelavitānaṃ ahosi, catūsu koṇesu gandhatelena dīpā jalitā, catūsu disāsu vivaritvā candanakaraṇḍakā ṭhapitā’’ti –</p>
<p>[07]Vuttaṃ. ^b^Icchiticchitena iriyāpathena viharissatī^eb^ti ca nāgarājassa ajjhāsayamattametaṃ, bhagavā pana yathānisinnova sattāhaṃ vītināmesi.</p>
<p>[03]^b^Kiñcāpi…pe… cintetuṃ yutta^eb^nti ettha keci vadanti ‘‘uṇhaggahaṇaṃ bhogaparikkhepassa vipulabhāvakaraṇe kāraṇakittanaṃ. Khuddake hi tasmiṃ bhagavantaṃ nāgarājassa sarīrasambhūtā usmā bādheyya, vipulabhāvakaraṇena pana tādisaṃ mā uṇhaṃ bādhayitthā’’ti. Saupasaggapadassa attho upasaggena vināpi viññāyatīti āha ^b^‘‘viddhanti ubbiddha’’^eb^nti, sā cassa ubbiddhatā upakkilesavigamena dūrabhāvena upaṭṭhānanti āha ^b^‘‘meghavigamena dūrībhūta’’^eb^nti. Indanīlamaṇi viya dibbati jotatīti ^b^devo,^eb^ ākāso. ^b^Viditvā^eb^ti ‘‘idāni vigatavalāhako ākāso, natthi bhagavato sītādiupaddavo’’ti ñatvā. ^b^Viniveṭhetvā^eb^ti apanetvā. ^b^Attano^eb^^a^M3.0150^ea^^b^rūpa^eb^nti attano nāgarūpaṃ. ^b^Paṭisaṃharitvā^eb^ti antaradhāpetvā. ^b^Māṇavakavaṇṇa^eb^nti kumārakarūpaṃ.</p>
<p>[03]^b^Etamatthaṃ^eb^^a^V3.0138^ea^^b^viditvā^eb^ti ‘‘vivekasukhapaṭisaṃvedino yattha katthaci sukhameva hotī’’ti etaṃ atthaṃ sabbākārena jānitvā. ^b^Imaṃ udāna^eb^nti imaṃ vivekasukhānubhāvadīpakaṃ udānaṃ udānesi. ^b^Sutadhammassā^eb^ti vissutadhammassa. Tenāha ^b^‘‘pakāsitadhammassā’’^eb^ti. ^b^Akuppanabhāvo^eb^ti akuppanasabhāvo.</p>
<p>[06]Mucalindakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Rājāyatanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^6^eb^^b^.^eb^^b^Osadhaharītakaṃ upanesī^eb^ti na kevalaṃ osadhaharītakameva, dantakaṭṭhampi upanesi. ^b^Paccagghe^eb^ti ettha purimaṃ atthavikappaṃ keci na icchanti, teneva ^b^ācariyadhammapālattherena^eb^ vuttaṃ ‘‘paccaggheti abhinave. Paccekaṃ mahagghatāya paccaggheti keci, taṃ na sundaraṃ. Na hi buddhā bhagavanto mahagghaṃ paṭiggaṇhanti paribhuñjanti vā’’ti.</p>
<p>[06]Rājāyatanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Brahmayācanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^7^eb^^b^.^eb^^b^Āciṇṇasamāciṇṇo^eb^ti ācarito ceva ācarantehi ca sammadeva ācaritoti attho. Etena ayaṃ parivitakko sabbabuddhānaṃ paṭhamābhisambodhiyaṃ uppajjatevāti ayamettha dhammatāti dasseti. Gambhīropi dhammo paṭipakkhavidhamanena supākaṭo bhaveyya, paṭipakkhavidhamanaṃ pana sammāpaṭipattipaṭibaddhaṃ, sā saddhammasavanādhīnā, taṃ satthari dhamme ca pasādāyattaṃ. So visesato loke sambhāvanīyassa garukātabbassa abhipatthanāhetukoti paramparāya sattānaṃ dhammasampaṭipattiyā brahmuno yācanānimittanti taṃ dassento ^b^‘‘brahmunā yācite desetukāmatāyā’’^eb^tiādimāha.</p>
<p>[03]^b^Adhigato^eb^ti ^a^M3.0151^ea^ paṭividdho, sayambhūñāṇena ‘‘idaṃ dukkha’’ntiādinā yathābhūtaṃ avabuddhoti attho. ^b^Dhammo^eb^ti catusaccadhammo tabbinimuttassa paṭivijjhitabbadhammassa abhāvato. ^b^Gambhīro^eb^ti mahāsamuddo viya makasatuṇḍasūciyā aññatra samupacitaparipakkañāṇasambhārehi aññesaṃ ñāṇena alabbhaneyyapatiṭṭho. Gambhīrattāva ^b^duddaso^eb^ dukkhena daṭṭhabbo, na sakkā sukhena daṭṭhuṃ. Yo ^a^V3.0139^ea^ hi alabbhaneyyapatiṭṭho, so ogāhituṃ asakkuṇeyyatāya sarūpato ca visesato ca sukhena passituṃ na sakkā, atha kho kicchena kenaci kadācideva daṭṭhabbo. Duddasattāva ^b^duranubodho^eb^ dukkhena avabujjhitabbo, na sakkā sukhena avabujjhituṃ. Yañhi daṭṭhumeva na sakkā, tassa ogāhetvā anubujjhane kathā eva natthi avabodhassa dukkarabhāvato. Imasmiṃ ṭhāne ‘‘taṃ kiṃ maññatha, bhikkhave, katamaṃ nu kho dukkarataraṃ vā durabhisambhavataraṃ vā’’ti (saṃ. ni. 5.1115) ^b^suttapadaṃ^eb^ vattabbaṃ.</p>
<p>[03]^b^Santo^eb^ti anupasantasabhāvānaṃ kilesānaṃ saṅkhārānañca abhāvato vūpasantasabbapariḷāhatāya santo nibbuto, santārammaṇatāya vā santo. Ettha ca nirodhasaccaṃ santaṃ ārammaṇanti santārammaṇaṃ, maggasaccaṃ santaṃ santārammaṇañcāti santārammaṇaṃ. Padhānabhāvaṃ nītoti ^b^paṇīto^eb^. Atha vā ^b^paṇīto^eb^ti atittikaraṇaṭṭhena atappako sādurasabhojanaṃ viya. Santapaṇītabhāveneva cettha asecanakatāya atappakatā daṭṭhabbā. Idañhi dvayaṃ lokuttarameva sandhāya vuttaṃ. ^b^Atakkāvacaro^eb^ti uttamañāṇavisayattā takkena avacaritabbo ogāhitabbo na hoti, ñāṇeneva avacaritabbo. Tato eva nipuṇañāṇagocaratāya saṇhasukhumasabhāvattā ca ^b^nipuṇo saṇho. Paṇḍitavedanīyo^eb^ti bālānaṃ avisayattā sammāpaṭipadaṃ paṭipannehi paṇḍitehi eva veditabbo.</p>
<p>[03]Allīyanti abhiramitabbaṭṭhena seviyantīti ^b^ālayā,^eb^ pañca kāmaguṇāti āha ^b^‘‘sattā pañcakāmaguṇe allīyanti, tasmā te ālayāti vuccantī’’^eb^ti. Tattha ^b^pañcakāmaguṇe allīyantī^eb^ti pañcakāmaguṇe sevantīti attho. ^b^Te^eb^ti pañca kāmaguṇā. ^b^Ramantī^eb^ti ratiṃ vindanti kīḷanti laḷanti. Ālīyanti abhiramaṇavasena sevantīti ālayā, aṭṭhasataṃ taṇhāvicaritāni, tehi ālayehi ramantīti ^b^ālayarāmā^eb^ti evampettha attho daṭṭhabbo. Ime hi sattā yathā kāmaguṇe, evaṃ rāgampi assādenti ^a^M3.0152^ea^ abhinandantiyeva. Yatheva hi susajjitapupphaphalabharitarukkhādisampannaṃ uyyānaṃ paviṭṭho rājā tāya tāya sampattiyā ramati, sammudito āmoditapamodito hoti, na ukkaṇṭhati, sāyampi nikkhamituṃ na icchati, evamimehi kāmālayataṇhālayehi sattā ramanti, saṃsāravaṭṭe sammoditā anukkaṇṭhitā vasanti. Tena nesaṃ bhagavā duvidhampi ālayaṃ uyyānabhūmiṃ viya dassento ^b^‘‘ālayarāmā’’^eb^tiādimāha. ^b^Ratā^eb^ti niratā. ^b^Suṭṭhu muditā^eb^ti ativiya muditā anukkaṇṭhanato.</p>
<p>[03]^b^Ṭhānaṃ sandhāyā^eb^ti ṭhānasaddaṃ sandhāya. Atthato pana ^b^ṭhāna^eb^nti ca paṭiccasamuppādo eva adhippeto ^a^V3.0140^ea^. Tiṭṭhati ettha phalaṃ tadāyattavuttitāyāti ^b^ṭhānaṃ,^eb^ saṅkhārādīnaṃ paccayabhūtā avijjādayo. Imesaṃ saṅkhārādīnaṃ paccayāti idappaccayā, avijjādayova. Idappaccayā eva ^b^idappaccayatā^eb^ yathā devo eva devatā. Idappaccayānaṃ vā avijjādīnaṃ attano phalaṃ paṭicca paccayabhāvo uppādanasamatthatā ^b^idappaccayatā^eb^. Tena samatthapaccayalakkhaṇo paṭiccasamuppādo dassito hoti. Paṭicca samuppajjati phalaṃ etasmāti ^b^paṭiccasamuppādo^eb^. Padadvayenapi dhammānaṃ paccayaṭṭho eva vibhāvito. Saṅkhārādipaccayānañhi avijjādīnaṃ etaṃ adhivacanaṃ idappaccayatāpaṭiccasamuppādoti. ^b^Sabbasaṅkhārasamatho^eb^tiādi sabbaṃ atthato nibbānameva. Yasmā hi taṃ āgamma paṭicca ariyamaggassa ārammaṇapaccayabhāvahetu sabbasaṅkhāravipphanditāni sammanti vūpasammanti, tasmā ‘‘sabbasaṅkhārasamatho’’ti vuccati. Sabbasaṅkhatavisaṃyutte hi nibbāne saṅkhāravūpasamapariyāyo ñāyāgatoyevāti. Idaṃ panettha nibbacanaṃ – sabbe saṅkhārā sammanti etthāti ^b^sabbasaṅkhārasamatho^eb^ti.</p>
<p>[03]Yasmā ca taṃ āgamma sabbe upadhayo paṭinissaṭṭhā samucchedavasena pariccattā honti, aṭṭhasatappabhedā sabbāpi taṇhā khīyanti, sabbe kilesarāgā virajjanti, jarāmaraṇādibhedaṃ sabbaṃ vaṭṭadukkhaṃ nirujjhati, tasmā ^b^‘‘sabbūpadhipaṭinissaggo taṇhākkhayo virāgo nirodho’’^eb^ti vuccati, yā panesā taṇhā tena tena bhavena bhavantaraṃ bhavanikantibhāvena vinati saṃsibbati, phalena vā saddhiṃ kammaṃ vinati saṃsibbatīti katvā vānanti vuccati, tato nikkhantaṃ vānatoti ^b^nibbānaṃ. Kilamatho^eb^ti kāyakilamatho. Vihesāpi kāyavihesāyeva, citte pana ubhayampetaṃ buddhānaṃ natthi bodhimūleyeva samucchinnattā. Ettha ca ciranisajjācirabhāsanehi ^a^M3.0153^ea^ piṭṭhiāgilāyanatālugalasosādivasena kāyakilamatho ceva kāyavihesā ca veditabbā, sā ca kho desanāya atthaṃ ajānantānañca appaṭipajjantānañca vasena. Jānantānaṃ pana paṭipajjantānañca desanāya kāyaparissamopi satthu aparissamova, tenāha bhagavā ‘‘na ca maṃ dhammādhikaraṇaṃ vihesetī’’ti. Teneva vuttaṃ ^b^‘‘yā ajānantānaṃ desanā nāma, so mama kilamatho assā’’^eb^ti.</p>
<p>[03]^b^Apissū^eb^ti sampiṇḍanatthe nipāto. So na kevalaṃ etadahosi, imāpi gāthā paṭibhaṃsūti dīpeti. ^b^Bhagavanta^eb^nti paṭisaddayogena sāmiatthe upayogavacananti āha ^b^‘‘bhagavato’’^eb^ti. Vuddhippattā acchariyā vā ^b^anacchariyā^eb^. Vuddhiatthopi hi a-kāro hoti yathā ‘‘asekkhā dhammā’’ti. Kappānaṃ cattāri asaṅkhyeyyāni satasahassañca sadevakassa lokassa dhammasaṃvibhāgakaraṇatthameva pāramiyo pūretvā idāni samadhigatadhammarajjassa tattha appossukkatāpattidīpanattā gāthātthassa ^a^V3.0141^ea^ anuacchariyatā tassa vuddhippatti ca veditabbā. Atthadvārena hi gāthānaṃ anacchariyatā. ^b^Gocarā ahesu^eb^nti upaṭṭhahaṃsu, upaṭṭhānañca vitakkayitabbatāti āha ^b^‘‘parivitakkayitabbabhāvaṃ pāpuṇiṃsū’’^eb^ti.</p>
<p>[03]^b^Kicchenā^eb^ti na dukkhappaṭipadāya. Buddhānañhi cattāropi maggā sukhappaṭipadāva honti. Pāramīpūraṇakāle pana sarāgasadosasamohasseva sato āgatāgatānaṃ yācakānaṃ alaṅkatappaṭiyattaṃ sīsaṃ kantitvā galalohitaṃ nīharitvā suañjitāni akkhīni uppāṭetvā kulavaṃsappadīpaṃ puttaṃ manāpacāriniṃ bhariyanti evamādīni dentassa aññāni ca khantivādisadisesu attabhāvesu chejjabhejjādīni pāpuṇantassa āgamanīyapaṭipadaṃ sandhāyetaṃ vuttaṃ. ^b^Ha^eb^-iti vā byattanti etasmiṃ atthe nipāto. Ekaṃsattheti keci. ^b^Ha^eb^ byattaṃ ekaṃsena vā ^b^alaṃ^eb^ nippayojanaṃ evaṃ kicchena adhigataṃ dhammaṃ desetunti yojanā. ^b^Hala^eb^nti vā alanti iminā samānatthaṃ padaṃ ‘‘halanti vadāmī’’tiādīsu viya. ‘‘Pakāsita’’ntipi paṭhanti, desitanti attho. Evaṃ kicchena adhigatassa dhammassa alaṃ desitaṃ pariyattaṃ desitaṃ, ko attho desitenāti vuttaṃ hoti. ^b^Rāgadosaparetehī^eb^ti rāgadosaphuṭṭhehi, phuṭṭhavisena viya sappena rāgena dosena ca samphuṭṭhehi abhibhūtehīti ^a^M3.0154^ea^ attho. Atha vā ^b^rāgadosaparetehī^eb^ti rāgadosānugatehi, rāgena ca dosena ca anubandhehīti attho.</p>
<p>[03]^b^Paṭisotagāmi^eb^nti (dī. ni. aṭṭha. 2.65; ma. ni. aṭṭha. 1.281; saṃ. ni. aṭṭha. 1.1.172) niccagāhādīnaṃ paṭisotaṃ aniccaṃ dukkhamanattā asubhanti evaṃ gataṃ pavattaṃ catusaccadhammanti attho. ^b^Rāgarattā^eb^ti kāmarāgena bhavarāgena diṭṭhirāgena ca rattā. ^b^Na dakkhantī^eb^ti aniccaṃ dukkhamanattā asubhanti iminā sabhāvena na passissanti, te apassante ko sakkhissati aniccantiādinā sabhāvena yāthāvato dhammaṃ jānāpetunti adhippāyo. Rāgadosaparetatāpi nesaṃ sammuḷhabhāvenevāti āha ^b^‘‘tamokhandhena āvuṭā’’^eb^ti, avijjārāsinā ajjhotthaṭāti attho.</p>
<p>[03]^b^Appossukkatāya cittaṃ namatī^eb^ti kasmā panassa evaṃ cittaṃ nami, nanu esa ‘‘muttohaṃ mocessāmi, tiṇṇohaṃ tāressāmi,</p>
<p>[21]Kiṃ me aññātavesena, dhammaṃ sacchikatenidha;</p>
<p>[22]Sabbaññutaṃ pāpuṇitvā, tārayissaṃ sadevaka’’nti. (bu. vaṃ. 2.55) –</p>
<p>[07]Patthanaṃ ^a^V3.0142^ea^ katvā pāramiyo pūretvā sabbaññutaṃ pattoti? Saccameva, tadeva paccavekkhaṇānubhāvena panassa evaṃ cittaṃ nami. Tassa hi sabbaññutaṃ patvā sattānaṃ kilesagahanataṃ dhammassa ca gambhīrataṃ paccavekkhantassa sattānaṃ kilesagahanatā ca dhammagambhīratā ca sabbākārena pākaṭā jātā. Athassa ‘‘ime sattā kañjiyapuṇṇalābu viya takkabharitacāṭi viya vasātelapītapilotikā viya añjanamakkhitahattho viya ca kilesabharitā atisaṃkiliṭṭhā rāgarattā dosaduṭṭhā mohamuḷhā, te kiṃ nāma paṭivijjhissantī’’ti cintayato kilesagahanapaccavekkhaṇānubhāvenapi evaṃ cittaṃ nami.</p>
<p>[03]‘‘Ayaṃ dhammo pathavīsandhārakaudakakkhandho viya ^b^gambhīro,^eb^ pabbatena paṭicchādetvā ṭhapito sāsapo viya ^b^duddaso,^eb^ satadhā bhinnassa vālassa koṭi viya ^b^aṇu^eb^. Mayā hi imaṃ dhammaṃ paṭivijjhituṃ vāyamantena adinnaṃ dānaṃ nāma natthi, arakkhitaṃ sīlaṃ nāma natthi, aparipūritā kāci pāramī nāma natthi, tassa me nirussāhaṃ viya mārabalaṃ vidhamantassapi pathavī ^a^M3.0155^ea^ na kampittha, paṭhamayāme pubbenivāsaṃ anussarantassapi na kampittha, majjhimayāme dibbacakkhuṃ visodhentassapi na kampittha, pacchimayāme pana paṭiccasamuppādaṃ paṭivijjhantasseva me dasasahassilokadhātu kampittha. Iti mādisenapi tikkhañāṇena kicchenevāyaṃ dhammo paṭividdho, taṃ lokiyamahājanā kathaṃ paṭivijjhissantī’’ti dhammagambhīratāya paccavekkhaṇānubhāvenapi evaṃ cittaṃ namīti veditabbaṃ.</p>
<p>[03]Apica brahmunā yācite desetukāmatāyapissa evaṃ cittaṃ nami. Jānāti hi bhagavā ‘‘mama appossukkatāya citte namamāne mahābrahmā dhammadesanaṃ yācissati, ime ca sattā brahmagarukā, te ‘satthā kira dhammaṃ na desetukāmo ahosi, atha naṃ mahābrahmā yācitvā desāpeti, santo vata bho dhammo paṇīto’ti maññamānā sussūsissantī’’ti. Idampissa kāraṇaṃ paṭicca appossukkatāya cittaṃ nami, no dhammadesanāyāti veditabbaṃ.</p>
<p>[03]^b^8^eb^^b^.^eb^^b^Sahampatissā^eb^ti so kira kassapassa bhagavato sāsane sahako nāma thero paṭhamajjhānaṃ nibbattetvā paṭhamajjhānabhūmiyaṃ kappāyukabrahmā hutvā nibbatto, tatra naṃ sahampati brahmāti sañjānanti. Taṃ sandhāyāha ^b^‘‘brahmuno sahampatissā’’^eb^ti. ^b^Nassati vatā^eb^ti so kira imaṃ saddaṃ tathā nicchāreti, yathā dasasahassilokadhātubrahmāno sutvā sabbe sannipatiṃsu. ^b^Apparajakkhajātikā^eb^ti paññāmaye akkhimhi appaṃ parittaṃ rāgadosamoharajaṃ etesaṃ evaṃsabhāvāti apparajakkhajātikā. Appaṃ rāgādirajaṃ yesaṃ te sabhāvā apparajakkhajātikāti ^a^V3.0143^ea^ evamettha attho daṭṭhabbo. ^b^Assavanatā^eb^ti ‘‘sayaṃ abhiññā’’tiādīsu viya karaṇatthe paccattavacanaṃ, assavanatāyāti attho. ^b^Bhavissantī^eb^ti purimabuddhesu dasapuññakiriyavasena katādhikārā paripākagatapadumāni viya sūriyarasmisamphassaṃ dhammadesanaṃyeva ākaṅkhamānā catuppadikagāthāvasāne ariyabhūmiṃ okkamanārahā na eko, na dve, anekasatasahassā dhammassa aññātāro bhavissantīti dasseti.</p>
<p>[03]^b^Pāturahosī^eb^ti pātubhavi. ^b^Samalehi cintito^eb^ti samalehi pūraṇakassapādīhi chahi satthārehi cintito. Te hi puretaraṃ uppajjitvā sakalajambudīpe kaṇṭake pattharamānā viya visaṃ siñcamānā viya ^a^M3.0156^ea^ ca samalaṃ micchādiṭṭhidhammaṃ desayiṃsu. Te kira buddhakolāhalānussavena sañjātakutūhalā lokaṃ vañcetvā kohaññe ṭhatvā sabbaññutaṃ paṭijānantā yaṃ kiñci adhammaṃyeva dhammoti dīpesuṃ. ^b^Apāpureta^eb^nti vivara etaṃ. ^b^Amatassa dvāra^eb^nti amatassa nibbānassa dvārabhūtaṃ ariyamaggaṃ. Idaṃ vuttaṃ hoti – etaṃ kassapassa bhagavato sāsanantaradhānato pabhuti pihitaṃ nibbānanagarassa mahādvāraṃ ariyamaggaṃ saddhammadesanāhatthena apāpura vivara ugghāṭehīti. ^b^Suṇantu dhammaṃ vimalenānubuddha^eb^nti ime sattā rāgādimalānaṃ abhāvato vimalena sammāsambuddhena anubuddhaṃ catusaccadhammaṃ suṇantu tāva bhagavāti yācati.</p>
<p>[03]Selapabbato ucco hoti thiro ca, na paṃsupabbato missakapabbato vāti āha ^b^‘‘sele yathā pabbatamuddhaniṭṭhito’’^eb^ti. Tassattho ‘‘selamaye ekagghane pabbatamuddhani yathāṭhitova. Na hi tattha ṭhitassa dassanatthaṃ gīvukkhipanapasāraṇādikiccaṃ atthī’’ti. ^b^Tathūpama^eb^nti tappaṭibhāgaṃ selapabbatūpamaṃ. ^b^Dhammamayaṃ pāsāda^eb^nti lokuttaradhammamāha. So hi sabbaso pasādāvaho sabbadhamme atikkamma abbhuggataṭṭhena pāsādasadiso ca, paññāpariyāyo vā idha dhamma-saddo. Paññā hi abbhuggataṭṭhena pāsādoti abhidhamme niddiṭṭhā. Tathā cāha –</p>
<p>[21]‘‘Paññāpāsādamāruyha, asoko sokiniṃ pajaṃ;</p>
<p>[22]Pabbataṭṭhova bhūmaṭṭhe, dhīro bāle avekkhatī’’ti. (dha. pa. 28);</p>
<p>[03]Ayaṃ panettha saṅkhepattho – yathā selapabbatamuddhani yathāṭhitova cakkhumā puriso samantato janataṃ passeyya, tathā tvampi sumedha sundarapañña sabbaññutaññāṇena samantacakkhu bhagavā dhammamayaṃ paññāmayaṃ pāsādamāruyha sayaṃ apetasoko sokāvatiṇṇaṃ jātijarābhibhūtaṃ janataṃ avekkhassu ^a^V3.0144^ea^ upadhāraya upaparikkhāti. Ayaṃ panettha adhippāyo – yathā hi pabbatapāde samantā mahantaṃ khettaṃ katvā tattha kedārapāḷīsu kuṭikāyo katvā rattiṃ aggiṃ jāleyyuṃ, caturaṅgasamannāgatañca andhakāraṃ assa, atha tassa pabbatassa matthake ṭhatvā cakkhumato purisassa bhūmiṃ olokayato neva khettaṃ, na kedārapāḷiyo, na kuṭiyo, na tattha sayitamanussā paññāyeyyuṃ anujjalabhāvato, kuṭikāsu pana aggijālāmattameva ^a^M3.0157^ea^ paññāyeyya ujjalabhāvato, evaṃ dhammapāsādaṃ āruyha sattanikāyaṃ olokayato tathāgatassa ye te akatakalyāṇā sattā, te ekavihāre dakkhiṇajāṇupasse nisinnāpi buddhacakkhussa āpāthaṃ nāgacchanti ñāṇagginā anujjalabhāvato anuḷārabhāvato ca, rattiṃ khittā sarā viya honti. Ye pana katakalyāṇā veneyyapuggalā, te evassa dūrepi ṭhitā āpāthamāgacchanti paripakkañāṇaggitāya samujjalabhāvato uḷārasantānatāya ca, so aggi viya himavantapabbato viya ca. Vuttampi cetaṃ –</p>
<p>[21]‘‘Dūre santo pakāsenti, himavantova pabbato;</p>
<p>[22]Asantettha na dissanti, rattiṃ khittā yathā sarā’’ti. (dha. pa. 304);</p>
<p>[03]^b^Uṭṭhehī^eb^ti bhagavato dhammadesanatthaṃ cārikacaraṇaṃ yācanto bhaṇati. ^b^Uṭṭhehī^eb^ti vā dhammadesanāya appossukkatāsaṅkhātasaṅkocāpattito kilāsubhāvato uṭṭhaha. ^b^Vīrā^eb^tiādīsu bhagavā sātisayacatubbidhasammappadhānavīriyavantatāya ^b^vīro,^eb^ devaputtamaccukilesābhisaṅkhārānaṃ vijitattā ^b^vijitasaṅgāmo,^eb^ jātikantārādito veneyyasatthaṃ vāhanasamatthatāya nibbānasaṅkhātaṃ khemappadesaṃ sampāpanasamatthatāya ^b^satthavāho,^eb^ kāmacchandaiṇassa abhāvato ^b^aṇaṇo^eb^ti veditabbo. Yo hi paresaṃ iṇaṃ gahetvā vināseti, so tehi ‘‘iṇaṃ dehī’’ti tajjamānopi pharusaṃ vuccamānopi vambhamānopi vadhiyamānopi kiñci paṭippaharituṃ na sakkoti, sabbaṃ titikkhati. Titikkhakāraṇañhissa taṃ iṇaṃ hoti, evameva yo yamhi kāmacchandena rajjati, taṇhāgahaṇena taṃ vatthuṃ gaṇhāti, so tena pharusaṃ vuccamānopi vambhamānopi vadhiyamānopi kiñci paṭippaharituṃ na sakkoti, sabbaṃ titikkhati. Titikkhakāraṇañhissa so kāmacchando hoti gharasāmikehi viheṭhiyamānānaṃ itthīnaṃ viya. Kasmā? Iṇasadisattā kāmacchandassa.</p>
<p>[03]^b^9^eb^^b^.^eb^^b^Ajjhesana^eb^nti garuṭṭhānīyaṃ payirupāsitvā garutaraṃ payojanaṃ uddissa abhipatthanā ajjhesanā, sāpi atthato yācanā eva. ^b^Buddhacakkhunā^eb^ti indriyaparopariyattañāṇena ca āsayānusayañāṇena ca. Imesañhi dvinnaṃ ñāṇānaṃ ^b^buddhacakkhū^eb^ti nāmaṃ, sabbaññutaññāṇassa ^b^samantacakkhū^eb^ti ^a^V3.0145^ea^. Heṭṭhimānaṃ ^a^M3.0158^ea^ tiṇṇaṃ maggañāṇānaṃ ^b^dhammacakkhū^eb^ti. ^b^Apparajakkhe^eb^tiādīsu yesaṃ vuttanayeneva paññācakkhumhi rāgādirajaṃ appaṃ, te ^b^apparajakkhā^eb^. Yesaṃ taṃ mahantaṃ, te ^b^mahārajakkhā^eb^. Yesaṃ saddhādīni indriyāni tikkhāni, te ^b^tikkhindriyā^eb^. Yesaṃ tāni mudūni, te ^b^mudindriyā^eb^. Yesaṃ teyeva saddhādayo ākārā sundarā, te ^b^svākārā^eb^. Ye kathitakāraṇaṃ sallakkhenti, sukhena sakkā honti viññāpetuṃ, te ^b^suviññāpayā^eb^. Ye paralokañceva vajjañca bhayato passanti, te ^b^paralokavajjabhayadassāvino^eb^ nāma.</p>
<p>[03]Uppalāni ettha santīti uppalinī, gacchopi jalāsayopi, idha pana jalāsayo adhippeto, tasmā ^b^uppaliniya^eb^nti uppalavaneti evamattho gahetabbo. Ito paresupi eseva nayo. ^b^Antonimuggaposīnī^eb^ti yāni udakassa anto nimuggāneva hutvā pussanti vaḍḍhanti, tāni antonimuggaposīni. ^b^Udakaṃ accuggamma tiṭṭhantī^eb^ti udakaṃ atikkamitvā tiṭṭhanti. Tattha yāni accuggamma ṭhitāni sūriyarasmisamphassaṃ āgamayamānāni, tāni ajja pupphanakāni. Yāni samodakaṃ ṭhitāni, tāni sve pupphanakāni. Yāni udakā anuggatāni antonimuggaposīni, tāni tatiyadivase pupphanakāni. Udakā pana anuggatāni aññānipi sarogauppalādīni nāma atthi, yāni neva pupphissanti macchakacchapabhakkhāneva bhavissanti, tāni pāḷiṃ nāruḷhāni, āharitvā pana dīpetabbānīti aṭṭhakathāyaṃ pakāsitāni. Yatheva hi tāni catubbidhāni pupphāni, evameva ugghaṭitaññū vipañcitaññū neyyo padaparamoti cattāro puggalā.</p>
<p>[03]Tattha yassa puggalassa saha udāhaṭavelāya dhammābhisamayo hoti, ayaṃ ‘‘cattāro satipaṭṭhānā’’tiādinā nayena saṅkhittena mātikāya ṭhapiyamānāya desanānusārena ñāṇaṃ pesetvā arahattaṃ gaṇhituṃ samattho puggalo ^b^ugghaṭitaññū^eb^ti vuccati. Yassa puggalassa saṅkhittena bhāsitassa vitthārena atthe vibhajiyamāne dhammābhisamayo hoti, ayaṃ vuccati puggalo ^b^vipañcitaññū^eb^. Yassa puggalassa uddesato paripucchato yoniso manasikaroto kalyāṇamitte sevato bhajato payirupāsato anupubbena dhammābhisamayo hoti, ayaṃ vuccati puggalo ^b^neyyo^eb^. Yassa puggalassa bahumpi suṇato bahumpi bhaṇato bahumpi dhārayato ^a^M3.0159^ea^ bahumpi vācayato na tāya jātiyā dhammābhisamayo hoti, tena attabhāvena maggaṃ vā phalaṃ vā antamaso jhānaṃ vā vipassanaṃ vā nibbattetuṃ na sakkoti, ayaṃ vuccati puggalo ^b^padaparamo^eb^. Tattha bhagavā uppalavanādisadisaṃ dasasahassilokadhātuṃ olokento ajja pupphanakāni viya ugghaṭitaññū, sve pupphanakāni viya vipañcitaññū, tatiyadivase pupphanakāni viya neyye, macchakacchapabhakkhapupphāni ^a^V3.0146^ea^ viya padaparame ca addasa, passanto ca ‘‘ettakā apparajakkhā, ettakā mahārajakkhā, tatrāpi ettakā ugghaṭitaññū’’ti evaṃ sabbākāratova addasa.</p>
<p>[03]Tattha tiṇṇaṃ puggalānaṃ imasmiññeva attabhāve bhagavato dhammadesanā atthaṃ sādheti. Padaparamānaṃ anāgatatthāya vāsanā hoti. Atha bhagavā imesaṃ catunnaṃ puggalānaṃ atthāvahaṃ dhammadesanaṃ viditvā desetukamyataṃ uppādetvā puna sabbepi tīsu bhavesu satte bhabbābhabbavasena dve koṭṭhāse akāsi. Ye sandhāya vuttaṃ ‘‘ye te sattā kammāvaraṇena samannāgatā vipākāvaraṇena samannāgatā kilesāvaraṇena samannāgatā assaddhā acchandikā duppaññā abhabbā niyāmaṃ okkamituṃ kusalesu dhammesu sammattaṃ, ime te sattā abhabbā. Katame te sattā bhabbā? Ye te sattā na kammāvaraṇena…pe… ime te sattā bhabbā’’ti (vibha. 826-827). Tattha sabbepi abhabbapuggale pahāya bhabbapuggaleyeva ñāṇena pariggahetvā ‘‘ettakā rāgacaritā, ettakā dosa, moha, vitakka, saddhā, buddhicaritā’’ti cha koṭṭhāse akāsi, evaṃ katvā dhammaṃ desessāmīti cintesi. Ettha ca apparajakkhādibhabbādivasena āvajjentassa bhagavato te sattā puñjapuñjāva hutvā upaṭṭhahanti, na ekekāti daṭṭhabbaṃ.</p>
<p>[03]^b^Paccabhāsī^eb^ti patiabhāsi. ^b^Apārutā^eb^ti vivaṭā. ^b^Amatassa dvārā^eb^ti ariyamaggo. So hi amatasaṅkhātassa nibbānassa dvāraṃ, so mayā vivaritvā ṭhapito mahākaruṇūpanissayena sayambhūñāṇena adhigatattāti dasseti. ‘‘Apārutaṃ tesaṃ amatassa dvāra’’nti keci paṭhanti. ^b^Pamuñcantu saddha^eb^nti sabbe attano saddhaṃ muñcantu vissajjentu pavedentu, mayā desite dhamme mayi ca attano saddahanākāraṃ uṭṭhāpentūti attho. Pacchimapadadvaye ayamattho – ahañhi attano paguṇaṃ suppavattitampi imaṃ paṇītaṃ ^a^M3.0160^ea^ uttamaṃ dhammaṃ kāyavācākilamathasaññī hutvā na bhāsiṃ, na bhāsissāmīti cintesiṃ, idāni pana sabbo jano saddhābhājanaṃ upanetu, pūressāmi nesaṃ saṅkappanti. ^b^Antaradhāyī^eb^ti satthāraṃ gandhamālādīhi pūjetvā antarahito, sakaṭṭhānameva gatoti attho. Satthusantikañhi upagatānaṃ devānaṃ brahmānañca tassa purato antaradhānaṃ nāma sakaṭṭhānagamanameva.</p>
<p>[06]Brahmayācanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pañcavaggiyakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^10^eb^^b^.^eb^^b^Etadahosī^eb^ti ^a^V3.0147^ea^ etaṃ ahosi, ‘‘kassa nu kho ahaṃ paṭhamaṃ dhammaṃ deseyya’’nti ayaṃ dhammadesanāpaṭisaṃyutto vitakko udapādīti attho. ^b^Āḷāro^eb^ti tassa nāmaṃ. Dīghapiṅgalo kiresa. So hi tuṅgasarīratāya dīgho, piṅgalacakkhutāya piṅgalo, tenassa ‘‘āḷāro’’ti nāmaṃ ahosi. ^b^Kālāmo^eb^ti gottaṃ. ^b^Paṇḍito^eb^ti (ma. ni. aṭṭha. 1.284) paṇḍiccena samannāgato, samāpattipaṭilābhasaṃsiddhena adhigamabāhusaccasaṅkhātena paṇḍitabhāvena samannāgatoti attho. ^b^Byatto^eb^ti veyyattiyena samannāgato, samāpattipaṭilābhapaccayena pārihārikapaññāsaṅkhātena byattabhāvena samannāgatoti attho. ^b^Medhāvī^eb^ti ṭhānuppattiyā paññāya samannāgato. Atha vā ^b^medhāvī^eb^ti tihetukapaṭisandhipaññāsaṅkhātāya taṃtaṃitikattabbatāpaññāsaṅkhātāya ca medhāya samannāgatoti evamettha attho daṭṭhabbo. ^b^Apparajakkhajātiko^eb^ti samāpattiyā vikkhambhitattā nikkilesajātiko visuddhasatto. ^b^Ājānissatī^eb^ti sallakkhessati paṭivijjhissati.</p>
<p>[03]^b^Bhagavatopi kho ñāṇaṃ udapādī^eb^ti bhagavatopi sabbaññutaññāṇaṃ uppajji. Bhagavā kira devatāya kathiteneva niṭṭhaṃ agantvā sayampi sabbaññutaññāṇena olokento ito sattamadivasamatthake kālaṃ katvā ākiñcaññāyatane nibbattoti addasa. Taṃ sandhāyāha ‘‘bhagavatopi kho ñāṇaṃ udapādī’’ti. ^b^Mahājāniyo^eb^ti sattadivasabbhantare pattabbamaggaphalato ^a^M3.0161^ea^ parihīnattā mahatī jāni parihāni assāti mahājāniyo. Akkhaṇe nibbattatthā idha dhammadesanaṭṭhānaṃ āgamanapādāpi natthi, athāhaṃ tattha gaccheyyaṃ, gantvā desiyamānaṃ dhammampissa sotuṃ sotapasādopi natthi, evaṃ mahājāniyo jātoti dasseti. Kiṃ pana bhagavatā taṃ attano buddhānubhāvena dhammaṃ ñāpetuṃ na sakkāti? Āma na sakkā, na hi paratoghosamantarena sāvakānaṃ dhammābhisamayo sambhavati, aññathā itarapaccayarahitassapi dhammābhisamayena bhavitabbaṃ, na ca taṃ atthi. Vuttañhetaṃ – ‘‘dveme, bhikkhave, paccayā sammādiṭṭhiyā uppādāya parato ca ghoso ajjhattañca yonisomanasikāro’’ti (a. ni. 2.127).</p>
<p>[03]^b^Udako^eb^ti tassa nāmaṃ, rāmassa pana puttatāya ^b^rāmaputto. Abhidosakālakato^eb^ti aḍḍharatte kālakato. ^b^Bhagavatopi kho ñāṇaṃ udapādī^eb^ti idhāpi kira bhagavā devatāya kathitavacanena sanniṭṭhānaṃ akatvā sabbaññutaññāṇena olokento ‘‘hiyyo aḍḍharatte kālaṃ katvā udako rāmaputto ^a^V3.0148^ea^ nevasaññānāsaññāyatane nibbatto’’ti addasa, tasmā evaṃ vuttaṃ. Sesaṃ purimasadisameva.</p>
<p>[03]^b^Bahūpakārā^eb^ti bahuupakārā. ^b^Padhānapahitattaṃ upaṭṭhahiṃsū^eb^ti padhānatthāya pesitattabhāvaṃ vasanaṭṭhāne pariveṇasammajjanena pattacīvaraṃ gahetvā anubandhanena mukhodakadantakaṭṭhadānādinā ca upaṭṭhahiṃsu. Ke panete pañcavaggiyā nāma? Ye te –</p>
<p>[21]Rāmo dhajo lakkhaṇo cāpi mantī;</p>
<p>[27]Koṇḍañño ca bhojo suyāmo sudatto;</p>
<p>[26]Ete tadā aṭṭha ahesuṃ brāhmaṇā;</p>
<p>[22]Chaḷaṅgavā mantaṃ viyākariṃsūti. (ma. ni. aṭṭha. 1.284; jā. aṭṭha. 1.nidānakathā; apa. aṭṭha. 1.avidūrenidānakathā);</p>
<p>[03]Bodhisattassa jātakāle supinapaṭiggāhakā ceva lakkhaṇapaṭiggāhakā ca aṭṭha brāhmaṇā. Tesu tayo dvedhā byākariṃsu ‘‘imehi lakkhaṇehi samannāgato agāraṃ ajjhāvasamāno rājā hohiti cakkavattī, pabbajamāno buddho’’ti. Pañca brāhmaṇā ekaṃsabyākaraṇā ahesuṃ ^a^M3.0162^ea^ ‘‘imehi lakkhaṇehi samannāgato agāre na tiṭṭhati, buddhova hotī’’ti. Tesu purimā tayo yathāmantapadaṃ gatā. Ete hi lakkhaṇamantasaṅkhātavedavacanānurūpaṃ paṭipannā dve gatiyo bhavanti anaññāti vuttaniyāmena nicchinituṃ asakkontā vuttameva paṭipajjiṃsu, na mahāpurisassa buddhabhāvappattiṃ paccāsīsiṃsu. Ime pana koṇḍaññādayo pañca ‘‘ekaṃsato buddho bhavissatī’’ti jātanicchayattā mantapadaṃ atikkantā. Te attanā laddhaṃ tuṭṭhidānaṃ ñātakānaṃ vissajjetvā ‘‘ayaṃ mahāpuriso agāre na ajjhāvasissati, ekantena buddho bhavissatī’’ti nibbematikā bodhisattaṃ uddissa samaṇapabbajjaṃ pabbajitā, tesaṃ puttātipi vadanti, taṃ aṭṭhakathāyaṃ paṭikkhittaṃ. Ete kira daharakāleva bahū mante jāniṃsu, tasmā ne brāhmaṇā ācariyaṭṭhāne ṭhapayiṃsu. Te ‘‘pacchā amhehi puttadārajaṭaṃ chinditvā na sakkā bhavissati pabbajitu’’nti daharakāleyeva pabbajitvā ramaṇīyāni senāsanāni paribhuñjantā vicariṃsu. Kālena kālaṃ pana ‘‘kiṃ bho mahāpuriso mahābhinikkhamanaṃ nikkhanto’’ti pucchanti. Manussā ‘‘kuhiṃ tumhe mahāpurisaṃ passissatha, tīsu pāsādesu vividhanāṭakamajjhe devo viya sampattiṃ anubhotī’’ti vadanti. Te sutvā ‘‘na tāva mahāpurisassa ñāṇaṃ paripākaṃ gacchatī’’ti appossukkā vihariṃsuyeva.</p>
<p>[03]Kasmā ^a^V3.0149^ea^ panettha bhagavā ‘‘bahukārā kho me pañcavaggiyā’’ti āha. Kiṃ upakārakānaṃyeva esa dhammaṃ deseti, anupakārakānaṃ na desetīti? No na deseti. Paricayavasena hesa āḷārañceva kālāmaṃ udakañca rāmaputtaṃ olokesi. Etasmiṃ pana buddhakkhette ṭhapetvā aññāsikoṇḍaññaṃ añño paṭhamaṃ dhammaṃ sacchikātuṃ samattho nāma natthi. Kasmā? Tathāvidhaupanissayattā. Pubbe kira puññakaraṇakāle dve bhātaro ahesuṃ. Te ca ekato sassaṃ akaṃsu. Tattha jeṭṭhassa ‘‘ekasmiṃ sasse nava vāre aggasassadānaṃ mayā dātabba’’nti ahosi. So vappakāle bījaggaṃ nāma datvā gabbhakāle kaniṭṭhena saddhiṃ mantesi ‘‘gabbhakāle gabbhaṃ phāletvā dassāmī’’ti. Kaniṭṭho ‘‘taruṇasassaṃ nāsetukāmosī’’ti āha. Jeṭṭho kaniṭṭhassa ananuvattanabhāvaṃ ñatvā khettaṃ vibhajitvā attano koṭṭhāsato gabbhaṃ phāletvā khīraṃ nīharitvā sappiphāṇitena yojetvā adāsi, puthukakāle puthukaṃ kāretvā adāsi ^a^M3.0163^ea^, lāyane lāyanaggaṃ, veṇikaraṇe veṇaggaṃ, veṇiyo purisabhāravasena bandhitvā kalāpakaraṇe kalāpaggaṃ, khale kalāpānaṃ ṭhapanadivase khalaggaṃ, madditvā vīhīnaṃ rāsikaraṇadivase khalabhaṇḍaggaṃ, koṭṭhāgāre dhaññassa pakkhipanadivase koṭṭhagganti evaṃ ekasmiṃ sasse nava vāre aggadānaṃ adāsi. Kaniṭṭho pana khalato dhaññaṃ uddharitvā gahaṇadivase adāsi. Tesu jeṭṭho aññāsikoṇḍaññatthero jāto, kaniṭṭho subhaddaparibbājako. Iti ekasmiṃ sasse navannaṃ aggadānānaṃ dinnattā ṭhapetvā theraṃ añño paṭhamaṃ dhammaṃ sacchikātuṃ samattho nāma natthi. ‘‘Navannaṃ aggadānānaṃ dinnattā’’ti idañca tassa rattaññūnaṃ aggabhāvatthāya katābhinīhārānurūpaṃ pavattitasāvakapāramiyā ciṇṇante pavattitattā vuttaṃ. Tiṇṇampi hi bodhisattānaṃ taṃtaṃpāramiyā sikhāppattakāle pavattitaṃ puññaṃ apuññaṃ vā garutaravipākameva hoti, dhammassa ca sabbapaṭhamaṃ sacchikiriyāya vinā kathaṃ rattaññūnaṃ aggabhāvasiddhīti? ‘‘Bahukārā kho me pañcavaggiyā’’ti idaṃ pana upakārānussaraṇamattakeneva vuttaṃ.</p>
<p>[03]^b^Isipatane migadāye^eb^ti tasmiṃ kira padese anuppanne buddhe paccekasambuddhā gandhamādanapabbate sattāhaṃ nirodhasamāpattiyā vītināmetvā nirodhā vuṭṭhāya nāgalatādantakaṭṭhaṃ khāditvā anotattadahe mukhaṃ dhovitvā pattacīvaramādāya ākāsena āgantvā nipatanti. Tattha cīvaraṃ pārupitvā nagare piṇḍāya caritvā katabhattakiccā gamanakālepi tatoyeva uppatitvā gacchanti. Iti isayo ettha nipatanti uppatanti cāti taṃ ṭhānaṃ ‘‘isipatana’’nti saṅkhaṃ gataṃ, migānaṃ pana abhayatthāya dinnattā ‘‘migadāyo’’ti vuccati. Tena vuttaṃ ‘‘isipatane migadāye’’ti. Aññe buddhā paṭhamaṃ dhammadesanatthāya gacchantā ākāsena gantvā tattheva otaranti, amhākaṃ pana bhagavā upakassa ājīvakassa upanissayaṃ disvā ‘‘upako imaṃ addhānaṃ ^a^V3.0150^ea^ paṭipanno, so maṃ disvā sallapitvā gamissati, atha puna nibbinno āgamma arahattaṃ sacchikarissatī’’ti ñatvā aṭṭhārasayojanaṃ maggaṃ padasāva agamāsi. Tena vuttaṃ ‘‘yena bārāṇasī, tena cārikaṃ pakkāmī’’ti.</p>
<p>[03]^b^11^eb^^b^.^eb^^b^Antarā ca gayaṃ antarā ca bodhi^eb^nti gayāya ca bodhissa ca vivare tigāvutantare ṭhāne. Bodhimaṇḍato hi gayā tīṇi gāvutāni, bārāṇasī ^a^M3.0164^ea^ aṭṭhārasa yojanāni. Upako bodhimaṇḍassa ca gayāya ca antare bhagavantaṃ addasa. Antarā-saddena pana yuttattā upayogavacanaṃ kataṃ. Īdisesu ca ṭhānesu akkharacintakā ‘‘antarā gāmañca nadiñca yātī’’ti evaṃ ekameva antarā-saddaṃ payujjanti, so dutiyapadenapi yojetabbo hoti, ayojiyamāne upayogavacanaṃ na pāpuṇāti sāmivacanassa pasaṅge antarā-saddayogena upayogavacanassa icchitattā. Idha pana yojetvā eva vutto. ^b^Addhānamagga^eb^nti addhānasaṅkhātaṃ maggaṃ, dīghamagganti attho. Addhānagamanasamayassa vibhaṅge ‘‘addhayojanaṃ gacchissāmīti bhuñjitabba’’ntiādivacanato (pāci. 218) addhayojanampi addhānamaggo hoti. Bodhimaṇḍato pana gayā tigāvutaṃ. ^b^Vippasannānī^eb^ti suṭṭhu pasannāni. ^b^Indriyānī^eb^ti manacchaṭṭhāni indriyāni. ^b^Parisuddho^eb^ti niddoso. ^b^Pariyodāto^eb^ti tasseva vevacanaṃ. Nirupakkilesatāyeva hi esa ‘‘pariyodāto’’ti vutto, na setabhāvena. Etassa pariyodātataṃ disvāva indriyānaṃ vippasannataṃ aññāsi, nayaggāhīpaññā kiresā tassa ājīvakassa.</p>
<p>[03]^b^Sabbābhibhū^eb^ti sabbaṃ tebhūmakadhammaṃ abhibhavitvā ṭhito. ^b^Sabbavidū^eb^ti sabbaṃ catubhūmakadhammaṃ avediṃ aññāsiṃ sabbaso ñeyyāvaraṇassa pahīnattā. ^b^Sabbesu dhammesu anūpalitto^eb^ti sabbesu tebhūmakadhammesu rajjanadussanamuyhanādinā kilesalepena alitto. ^b^Sabbañjaho^eb^ti sabbaṃ tebhūmakadhammaṃ jahitvā ṭhito. Appahātabbampi hi kusalābyākataṃ tappaṭibaddhakilesappahānena pahīnattā na hotīti jahitameva hoti. ^b^Taṇhakkhaye vimutto^eb^ti taṇhakkhaye nibbāne ārammaṇakaraṇavasena vimutto. ^b^Sayaṃ abhiññāyā^eb^ti sabbaṃ catubhūmakadhammaṃ attanāva jānitvā. ^b^Kamuddiseyya^eb^nti kaṃ aññaṃ ‘‘ayaṃ me ācariyo’’ti uddiseyyaṃ.</p>
<p>[03]^b^Na me ācariyo atthī^eb^ti lokuttaradhamme mayhaṃ ācariyo nāma natthi. Kiñcāpi hi lokiyadhammānampi yādiso lokanāthassa adhigamo, na tādiso adhigamo parūpadeso atthi, lokuttaradhamme panassa lesopi natthi. ^b^Natthi me paṭipuggalo^eb^ti mayhaṃ sīlādīhi guṇehi paṭinidhibhūto puggalo nāma natthi. ^b^Sammāsambuddho^eb^ti hetunā nayena cattāri saccāni sayaṃ buddho ^a^V3.0151^ea^. ^b^Sītibhūto^eb^ti sabbakilesagginibbāpanena sītibhūto, kilesānaṃ yeva nibbutattā ^b^nibbuto^eb^.</p>
<p>[03]^b^Kāsinaṃ^eb^^a^M3.0165^ea^^b^pura^eb^nti kāsiraṭṭhe nagaraṃ. ^b^Āhañcha^eb^nti āhanissāmi. ^b^Amatadundubhi^eb^nti veneyyānaṃ amatādhigamāya ugghosanādiṃ katvā satthu dhammadesanā ‘‘amatadundubhī’’ti vuttā, dhammacakkapaṭilābhāya taṃ amatabheriṃ paharissāmīti gacchāmīti vuttaṃ hoti.</p>
<p>[03]^b^Arahasi anantajino^eb^ti anantajinopi bhavituṃ yuttoti attho. Anantañāṇo jitakilesoti ^b^anantajino. Hupeyyapāvuso^eb^ti āvuso evampi nāma bhaveyya, evaṃvidhe nāma rūparatane īdisena ñāṇena bhavitabbanti adhippāyo. Ayañhissa pabbajjāya paccayo jāto. Katādhikāro hesa. Tathā hi bhagavā tena samāgamanatthaṃ padasāva taṃ maggaṃ paṭipajji. ^b^Pakkāmī^eb^ti vaṅkahārajanapadaṃ nāma agamāsi.</p>
<p>[03]Tatthekaṃ migaluddakagāmakaṃ nissāya vāsaṃ kappesi, jeṭṭhakaluddako taṃ upaṭṭhāsi. Tasmiñca janapade caṇḍā makkhikā honti. Atha naṃ ekāya cāṭiyā vasāpesuṃ. Migaluddako dūraṃ migavaṃ gacchanto ‘‘amhākaṃ arahante mā pamajjī’’ti cāpaṃ nāma dhītaraṃ āṇāpetvā agamāsi saddhiṃ puttabhātukehi. Sā cassa dhītā dassanīyā hoti koṭṭhāsasampannā. Dutiyadivase upako gharaṃ āgato taṃ dārikaṃ sabbaṃ upacāraṃ katvā parivisituṃ upagataṃ disvā rāgena abhibhūto bhuñjitumpi asakkonto bhājanena bhattaṃ ādāya vasanaṭṭhānaṃ gantvā bhattaṃ ekamantaṃ nikkhipitvā ‘‘sace cāpaṃ labhāmi, jīvāmi. No ce, marāmī’’ti nirāhāro sayi. Sattame divase māgaviko āgantvā dhītaraṃ upakassa pavattiṃ pucchi. Sā ‘‘ekadivasameva āgantvā puna nāgatapubbo’’ti āha.</p>
<p>[03]Māgaviko āgataveseneva naṃ upasaṅkamitvā pucchissāmīti taṅkhaṇaṃyeva gantvā ‘‘kiṃ, bhante, aphāsuka’’nti pāde parāmasanto pucchi. Upako nitthunanto parivattatiyeva. So ‘‘vada bhante, yaṃ mayā sakkā kātuṃ, sabbaṃ karissāmī’’ti āha. Upako ‘‘sace cāpaṃ labhāmi, jīvāmi, no ce, mayhameva maraṇaṃ seyyo’’ti āha. Jānāsi kira, bhante, kiñci sippanti? Na jānāmīti. Na, bhante, kiñci sippaṃ ajānantena sakkā gharāvāsaṃ adhiṭṭhātunti. So āha ‘‘nāhaṃ kiñci sippaṃ jānāmi, apica ^a^M3.0166^ea^ tumhākaṃ maṃsahārako bhavissāmi, maṃsañca vikkiṇissāmī’’ti. Māgaviko ‘‘amhākampi etadeva ruccatī’’ti uttarasāṭakaṃ ^a^V3.0152^ea^ datvā gharaṃ ānetvā dhītaraṃ adāsi. Tesaṃ saṃvāsamanvāya putto vijāyi, ‘‘subhaddo’’tissa nāmaṃ akaṃsu. Cāpā tassa rodanakāle ‘‘maṃsahārakassa putta migaluddakassa putta mā rodi mā rodī’’tiādīni vadamānā puttatosanagītena upakaṃ uppaṇḍesi. ‘‘Bhadde tvaṃ maṃ anāthoti maññasi, atthi me anantajino nāma sahāyo, tassāhaṃ santikaṃ gamissāmī’’ti āha. Cāpā ‘‘evamayaṃ aṭṭīyatī’’ti ñatvā punappunaṃ kathesi. So ekadivasaṃ anārocetvāva majjhimadesābhimukho pakkāmi.</p>
<p>[03]Bhagavā ca tena samayena sāvatthiyaṃ viharati jetavane, atha kho bhagavā paṭikacceva bhikkhū āṇāpesi ‘‘yo, bhikkhave, anantajinoti pucchamāno āgacchati, tassa maṃ dasseyyāthā’’ti. Upakopi kho ‘‘kuhiṃ anantajino vasatī’’ti pucchanto anupubbena sāvatthiṃ āgantvā vihāramajjhe ṭhatvā ‘‘kuhiṃ anantajino’’ti pucchi. Taṃ bhikkhū bhagavato santikaṃ nayiṃsu. So ca bhagavantaṃ disvā ‘‘sañjānātha maṃ bhagavā’’ti āha. Āma upaka sañjānāmi, kuhiṃ pana tvaṃ vasitthāti. Vaṅkahārajanapade, bhanteti. Upaka mahallakosi jāto, pabbajituṃ sakkhissasīti. Pabbajissāmi, bhanteti. Bhagavā pabbājetvā tassa kammaṭṭhānaṃ adāsi. So kammaṭṭhāne kammaṃ karonto anāgāmiphale patiṭṭhāya kālaṃ katvā avihesu nibbatto, nibbattikkhaṇeyeva ca arahattaṃ pāpuṇi. Avihe nibbattamattā hi satta janā arahattaṃ pāpuṇiṃsu, tesaṃ so aññataro. Vuttañhetaṃ –</p>
<p>[21]‘‘Avihaṃ upapannāse, vimuttā satta bhikkhavo;</p>
<p>[22]Rāgadosaparikkhīṇā, tiṇṇā loke visattikaṃ.</p>
<p>[21]‘‘Upako palagaṇḍo ca, pukkusāti ca te tayo;</p>
<p>[27]Bhaddiyo khaṇḍadevo ca, bāhuraggi ca saṅgiyo;</p>
<p>[22]Te hitvā mānusaṃ dehaṃ, dibbayogaṃ upaccagu’’nti. (saṃ. ni. 1.50, 105);</p>
<p>[03]^b^12^eb^^b^.^eb^^b^Saṇṭhapesu^eb^nti ‘‘neva abhivādetabbo’’tiādinā katikaṃ akaṃsu. ^b^Bāhulliko^eb^ti cīvarabāhullādīnaṃ atthāya paṭipanno. ^b^Padhānavibbhanto^eb^ti ^a^M3.0167^ea^ padhānato pubbe anuṭṭhitadukkaracaraṇato vibbhanto bhaṭṭho parihīno. ^b^Āvatto bāhullāyā^eb^ti cīvarādibahubhāvatthāya āvatto. ^b^Apica kho āsanaṃ ṭhapetabba^eb^nti apica kho panassa uccakule nibbattassa āsanamattaṃ ^a^V3.0153^ea^ ṭhapetabbanti vadiṃsu. ^b^Asaṇṭhahantā^eb^ti buddhānubhāvena buddhatejena abhibhūtā attano katikāya ṭhātuṃ asakkontā. ^b^Nāmena ca āvusovādena ca samudācarantī^eb^ti ‘‘gotamā’’ti ca ‘‘āvuso’’ti ca vadanti, ‘‘āvuso gotama, mayaṃ uruvelāyaṃ padhānakāle tuyhaṃ pattacīvaraṃ gahetvā vicarimha, mukhodakaṃ dantakaṭṭhaṃ adamha, vutthapariveṇaṃ sammajjimha, pacchā te ko vattapaṭipattiṃ akāsi, kacci amhesu pakkantesu na cintayitthā’’ti evarūpaṃ kathaṃ kathentīti attho.</p>
<p>[03]^b^Na cirassevā^eb^ti acireneva. ^b^Kulaputtā^eb^ti duvidhā kulaputtā jātikulaputtā ācārakulaputtā ca, ete pana ubhayathāpi kulaputtāyeva. ^b^Agārasmā^eb^ti gharā. Agārāya hitaṃ agāriyaṃ, kasigorakkhādi kuṭumbaposanakammaṃ vuccati. Natthi ettha agāriyanti ^b^anagāriyaṃ^eb^. Pabbajjāyetaṃ adhivacanaṃ. ^b^Pabbajantī^eb^ti upagacchanti upasaṅkamanti. ^b^Tadanuttara^eb^nti taṃ anuttaraṃ. ^b^Brahmacariyapariyosāna^eb^nti maggabrahmacariyassa pariyosānaṃ, arahattaphalanti vuttaṃ hoti. Tassa hi atthāya kulaputtā pabbajanti. ^b^Diṭṭheva dhamme^eb^ti tasmiṃyeva attabhāve. ^b^Sayaṃ abhiññā sacchikatvā^eb^ti attanoyeva paññāya paccakkhaṃ katvā, aparappaccayaṃ katvāti attho. ^b^Upasampajja viharissathā^eb^ti pāpuṇitvā sampādetvā viharissatha.</p>
<p>[03]^b^Iriyāyā^eb^ti dukkarairiyāya. ^b^Paṭipadāyā^eb^ti dukkarapaṭipattiyā. ^b^Dukkarakārikāyā^eb^ti pasatapasatamuggayūsādiāharaṇādinā dukkarakaraṇena. ^b^Uttari manussadhammā^eb^ti manussadhammato upari. Alaṃ ariyaṃ kātunti alamariyo, ariyabhāvāya samatthoti vuttaṃ hoti, ñāṇadassanameva ñāṇadassanaviseso, alamariyo ca so ñāṇadassanaviseso cāti ^b^alamariyañāṇadassanaviseso. Ñāṇadassana^eb^nti ca dibbacakkhupi vipassanāpi maggopi phalampi paccavekkhaṇañāṇampi sabbaññutaññāṇampi vuccati. ‘‘Appamatto samāno ñāṇadassanaṃ ārādhetī’’ti (ma. ni. 1.311) hi ettha dibbacakkhu ñāṇadassanaṃ nāma. ‘‘Ñāṇadassanāya cittaṃ abhinīharati abhininnāmetī’’ti (dī. ni. 1.235) ettha ^a^M3.0168^ea^ vipassanāñāṇaṃ. ‘‘Abhabbā te ñāṇadassanāya anuttarāya sambodhāyā’’ti (a. ni. 4.196) ettha maggo. ‘‘Ayamañño uttarimanussadhammā alamariyañāṇadassanaviseso adhigato phāsuvihāro’’ti (ma. ni. 1.328) ettha phalaṃ. ‘‘Ñāṇañca pana me dassanaṃ udapādi ‘akuppā me cetovimutti, ayamantimā jāti, natthi dāni punabbhavo’’’ti (saṃ. ni. 5.1081; mahāva. 16) ettha paccavekkhaṇañāṇaṃ. ‘‘Ñāṇañca pana me dassanaṃ udapādi ‘sattāhakālakato āḷāro kālāmo’’’ti (ma. ni. 1.284; 2.340; mahāva. 10) ^a^V3.0154^ea^ ettha sabbaññutaññāṇaṃ. Idha pana sabbaññutaññāṇapadaṭṭhāno ariyamaggo sabbaññutaññāṇameva vā adhippetaṃ.</p>
<p>[03]^b^Abhijānātha me no^eb^ti abhijānātha nu me. ^b^Evarūpaṃ pabhāvitameta^eb^nti ettha evarūpaṃ vākyabhedanti attho, api nu ahaṃ uruvelāyaṃ padhāne tumhākaṃ saṅgaṇhanatthaṃ anukkaṇṭhanatthaṃ rattiṃ vā divā vā āgantvā ‘‘āvuso, mayaṃ yattha katthaci gamissāmāti mā vitakkayittha, mayhaṃ obhāso vā kammaṭṭhānanimittaṃ vā paññāyatī’’ti evarūpaṃ kañci vacanabhedaṃ akāsinti adhippāyo. Te ekapadeneva satiṃ labhitvā uppannagāravā ‘‘addhā esa buddho jāto’’ti saddahitvā ‘‘no hetaṃ bhante’’ti āhaṃsu. ^b^Asakkhi kho bhagavā pañcavaggiye bhikkhū saññāpetu^eb^nti bhagavā pañcavaggiye bhikkhū ‘‘buddho aha’’nti jānāpetuṃ asakkhi. ^b^Aññā cittaṃ upaṭṭhāpesu^eb^nti aññāya arahattappattiyā cittaṃ upaṭṭhapesuṃ abhinīhariṃsu.</p>
</h4>
</h3>
</h2>
<h2>
<h2n>Dhammacakkappavattanasuttavaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^13^eb^^b^.^eb^^b^Dveme, bhikkhave, antā^eb^ti dve ime, bhikkhave, koṭṭhāsā, dve bhāgāti attho. Bhāgavacano hettha anta-saddo ‘‘pubbante ñāṇaṃ aparante ñāṇa’’ntiādīsu (dha. sa. 1063) viya. Imassa pana padassa uccāraṇasamakālaṃ pavattanigghoso buddhānubhāvena heṭṭhā avīciṃ upari bhavaggaṃ patvā dasasahassilokadhātuṃ pharitvā aṭṭhāsi. Tasmiṃyeva samaye paripakkakusalamūlā saccābhisambodhāya katādhikārā aṭṭhārasakoṭisaṅkhā brahmāno samāgacchiṃsu. Pacchimadisāya sūriyo atthameti, pācīnadisāya āsāḷhanakkhattena yutto puṇṇacando uggacchati. Tasmiṃ samaye bhagavā ^a^M3.0169^ea^ dhammacakkappavattanasuttaṃ ārabhanto ‘‘dveme, bhikkhave, antā’’tiādimāha.</p>
<p>[03]Tattha ^b^pabbajitenā^eb^ti gihibandhanaṃ chetvā pabbajjupagatena. ^b^Na sevitabbā^eb^ti na vaḷañjetabbā nānuyuñjitabbā. ^b^Yo cāyaṃ kāmesu kāmasukhallikānuyogo^eb^ti yo ca ayaṃ vatthukāmesu kilesakāmasukhassa anuyogo, kilesakāmasaṃyuttassa sukhassa anugatoti attho. ^b^Hīno^eb^ti lāmako. ^b^Gammo^eb^ti gāmavāsīnaṃ santako tehi sevitabbatāya. ^b^Pothujjaniko^eb^ti puthujjanena andhabālajanena āciṇṇo. ^b^Anariyo^eb^ti na ariyo na visuddho na uttamo, na vā ariyānaṃ santako. ^b^Anatthasaṃhito^eb^ti na atthasaṃhito, hitasukhāvahakāraṇaṃ anissitoti attho. ^b^Attakilamathānuyogo^eb^ti attano kilamathassa anuyogo, dukkhakaraṇaṃ dukkhuppādananti attho. ^b^Dukkho^eb^ti ^a^V3.0155^ea^ kaṇṭakāpassayaseyyādīhi attabādhanehi dukkhāvaho. ^b^Majjhimā paṭipadā^eb^ti ariyamaggaṃ sandhāya vuttaṃ. Maggo hi kāmasukhallikānuyogo eko anto, attakilamathānuyogo eko anto, ete dve ante na upeti na upagacchati, vimutto etehi antehi, tasmā ‘‘majjhimā paṭipadā’’ti vuccati. Etesaṃ majjhe bhavattā ^b^majjhimā,^eb^ vaṭṭadukkhanissaraṇatthikehi paṭipajjitabbato ca ^b^paṭipadā^eb^ti, tathā lobho eko anto, doso eko anto. Sassataṃ ekaṃ antaṃ, ucchedo eko antoti purimanayeneva vitthāretabbaṃ.</p>
<p>[03]^b^Cakkhukaraṇī^eb^tiādīhi tameva paṭipadaṃ thometi. Paññācakkhuṃ karotīti cakkhukaraṇī. Sā hi catunnaṃ saccānaṃ dassanāya saṃvattati pariññābhisamayādibhedassa dassanassa pavattanaṭṭhenāti ‘‘cakkhukaraṇī’’ti vuccati. Tayidaṃ satipi paṭipadāya anaññatte avayavavasena sijjhamāno attho samudāyena kato nāma hotīti upacāravasena vuttanti daṭṭhabbaṃ. Dutiyapadaṃ tasseva vevacanaṃ. ^b^Upasamāyā^eb^ti kilesupasamatthāya. ^b^Abhiññāyā^eb^ti catunnaṃ saccānaṃ abhijānanatthāya. ^b^Sambodhāyā^eb^ti tesaṃyeva sambujjhanatthāya. ^b^Nibbānāyā^eb^ti nibbānasacchikiriyāya. Atha vā ^b^nibbānāyā^eb^ti anupādisesanibbānāya. ‘‘Upasamāyā’’ti hi iminā saupādisesanibbānaṃ gahitaṃ.</p>
<p>[03]Idāni ^a^M3.0170^ea^ taṃ majjhimappaṭipadaṃ sarūpato dassetukāmo ‘‘katamā ca sā’’ti pucchitvā ‘‘ayamevā’’tiādinā nayena vissajjesi. Tattha ^b^ayamevā^eb^ti avadhāraṇavacanaṃ aññassa nibbānagāmimaggassa atthibhāvapaṭisedhanatthaṃ. Sattāpaṭikkhepo hi idha paṭisedhanaṃ alabbhamānattā aññassa maggassa. ^b^Ariyo^eb^ti kilesānaṃ ārakattā ariyo niruttinayena. Aripahānāya saṃvattatītipi ^b^ariyo^eb^ arayo pāpadhammā yanti apagacchanti etenāti katvā. Ariyena bhagavatā desitattā ariyassa ayantipi ^b^ariyo,^eb^ ariyabhāvappaṭilābhāya saṃvattatītipi ^b^ariyo^eb^. Ettha pana ariyakaro ariyotipi uttarapadalopena ariya-saddasiddhi veditabbā. Aṭṭhahi aṅgehi upetattā ^b^aṭṭhaṅgiko^eb^. Maggaṅgasamudāye hi maggavohāro, samudāyo ca samudāyīhi samannāgato nāma hoti. Ayaṃ panettha vacanattho – attano avayavabhūtāni aṭṭhaṅgāni etassa santīti aṭṭhaṅgikoti. Paramatthato pana aṅgāniyeva maggo pañcaṅgikatūriyādīni viya, na ca aṅgavinimutto chaḷaṅgo vedo viya. Kilese mārento gacchatīti ^b^maggo^eb^ niruttinayena, nibbānaṃ maggati gavesatīti vā ^b^maggo^eb^. Ariyamaggo hi nibbānaṃ ārammaṇaṃ karonto gavesanto viya hoti. Nibbānatthikehi maggīyatīti vā ^b^maggo^eb^ vivaṭṭūpanissayapuññakaraṇato ^a^V3.0156^ea^ paṭṭhāya tadatthapaṭipattito. Gammati vā tehi paṭipajjīyatīti ^b^maggo^eb^. Ettha pana ādiantavipariyāyena saddasiddhi veditabbā.</p>
<p>[03]^b^Seyyathida^eb^nti nipāto, tassa katamo so iti ceti attho, katamāni vā tāni aṭṭhaṅgānīti. Sabbaliṅgavibhattivacanasādhāraṇo hi ayaṃ nipāto. Ekamekampi aṅgaṃ maggoyeva. Yathāha ‘‘sammādiṭṭhi maggo ceva hetu cā’’ti (dha. sa. 1039). Porāṇāpi bhaṇanti ‘‘dassanamaggo sammādiṭṭhi, abhiniropanamaggo sammāsaṅkappo…pe… avikkhepamaggo sammāsamādhī’’ti. Nanu ca aṅgāni samuditāni maggo antamaso sattaṅgavikalassa ariyamaggassa abhāvatoti? Saccametaṃ saccasampaṭivedhe, maggappaccayatāya pana yathāsakaṃ kiccakaraṇena paccekampi tāni maggoyeva, aññathā samuditānampi tesaṃ maggakiccaṃ na sambhaveyyāti. Sammādiṭṭhiādīsu sammā passatīti ^b^sammādiṭṭhi,^eb^ sammā saṅkappeti sampayuttadhamme ^a^M3.0171^ea^ nibbānasaṅkhāte ārammaṇe abhiniropetīti ^b^sammāsaṅkappo,^eb^ sammā vadati etāyāti ^b^sammāvācā,^eb^ sammā karoti etenāti sammākammaṃ, tadeva ^b^sammākammanto,^eb^ sammā ājīvati etenāti ^b^sammāājīvo,^eb^ sammā vāyamati ussahatīti ^b^sammāvāyāmo,^eb^ sammā sarati anussaratīti ^b^sammāsati,^eb^ sammā samādhiyati cittaṃ etenāti ^b^sammāsamādhī^eb^ti evaṃ nibbacanaṃ veditabbaṃ. Idāni ^b^ayaṃ kho sā bhikkhave^eb^ti tameva paṭipadaṃ nigamento āha. Tassattho – yvāyaṃ cattāropi lokuttaramagge ekato katvā kathito aṭṭhaṅgiko maggo, ayaṃ kho sā bhikkhave…pe… nibbānāya saṃvattatīti.</p>
<p>[03]^b^14^eb^^b^.^eb^ Evaṃ majjhimapaṭipadaṃ sarūpato dassetvā idāni cattāri ariyasaccāni dassetuṃ ^b^‘‘idaṃ kho pana, bhikkhave’’^eb^tiādimāha. Tattha (visuddhi. 2.530) ^b^dukkha^eb^nti ettha ^b^du^eb^-iti ayaṃ saddo kucchite dissati. Kucchitañhi puttaṃ ‘‘duputto’’ti vadanti, ^b^khaṃ^eb^-saddo pana tucche. Tucchañhi ākāsaṃ ‘‘kha’’nti vuccati. Idañca paṭhamasaccaṃ kucchitaṃ anekaupaddavādhiṭṭhānato, tucchaṃ bālajanaparikappitadhuvasubhasukhattabhāvavirahitato, tasmā kucchitattā tucchattā ca ‘‘dukkha’’nti vuccati. Yasmā panetaṃ buddhādayo ariyā paṭivijjhanti, tasmā ^b^‘‘ariyasacca’’^eb^nti vuccati. Ariyapaṭivijjhitabbañhi saccaṃ purimapade uttarapadalopena ^b^‘‘ariyasacca’’^eb^nti vuttaṃ. Ariyassa tathāgatassa saccantipi ariyasaccaṃ. Tathāgatena hi sayaṃ adhigatattā paveditattā tato eva ca aññehi adhigamanīyattā taṃ tassa hotīti. Atha vā etassa abhisambuddhattā ariyabhāvasiddhito ariyasādhakaṃ saccantipi ^b^ariyasaccaṃ^eb^ pubbe viya uttarapadalopena ^a^V3.0157^ea^. Avitathabhāvena vā araṇīyattā adhigantabbattā ariyaṃ saccantipi ^b^ariyasaccaṃ^eb^. Saccatthaṃ pana catunnampi saccānaṃ parato ekajjhaṃ dassayissāma.</p>
<p>[03]Idāni taṃ dukkhaṃ ariyasaccaṃ sarūpato dassetuṃ ^b^‘‘jātipi dukkhā’’^eb^tiādimāha. Tatrāyaṃ ^b^jāti^eb^-saddo anekattho. Tathā hesa ‘‘ekampi jātiṃ dvepi jātiyo’’ti (dī. ni. 1.31; ma. ni. 1.148) ettha bhave āgato. ‘‘Atthi, visākhe, nigaṇṭhā nāma samaṇajātī’’ti (a. ni. 3.71) ettha nikāye. ‘‘Jāti dvīhi khandhehi saṅgahitā’’ti (dhātu. 71) ettha saṅkhatalakkhaṇe. ‘‘Yaṃ mātukucchismiṃ paṭhamaṃ cittaṃ ^a^M3.0172^ea^ uppannaṃ paṭhamaṃ viññāṇaṃ pātubhūtaṃ, tadupādāya sāvassa jātī’’ti (mahāva. 124) ettha paṭisandhiyaṃ. ‘‘Sampatijāto, ānanda, bodhisatto’’ti (dī. ni. 2.31; ma. ni. 3.207) ettha pasūtiyaṃ. ‘‘Akkhitto anupakuṭṭho jātivādenā’’ti (dī. ni. 1.303) ettha kule. Svāyamidha gabbhaseyyakānaṃ paṭisandhito paṭṭhāya yāva mātukucchimhā nikkhamanaṃ, tāva pavattesu khandhesu, itaresaṃ paṭisandhikkhaṇesvevāti daṭṭhabbo. Ayampi ca pariyāyakathāva, nippariyāyato pana tattha tattha nibbattamānānaṃ sattānaṃ ye khandhā pātubhavanti, tesaṃ paṭhamapātubhāvo jāti nāma.</p>
<p>[03]Kasmā panesā dukkhāti ce? Anekesaṃ dukkhānaṃ vatthubhāvato. Anekāni hi dukkhāni. Seyyathidaṃ – dukkhadukkhaṃ vipariṇāmadukkhaṃ saṅkhāradukkhaṃ paṭicchannadukkhaṃ appaṭicchannadukkhaṃ pariyāyadukkhaṃ nippariyāyadukkhanti. Tattha kāyikacetasikā dukkhā vedanā sabhāvato ca nāmato ca dukkhattā ^b^dukkhadukkha^eb^nti vuccati. Sukhā vedanā vipariṇāmadukkhuppattihetuto ^b^vipariṇāmadukkhaṃ^eb^. Upekkhā vedanā ceva sesā ca tebhūmakā saṅkhārā udayabbayapīḷitattā ^b^saṅkhāradukkhaṃ^eb^. Kaṇṇasūladantasūlarāgajapariḷāhadosajapariḷāhādikāyikacetasikā ābādhā pucchitvā jānitabbato upakkamassa ca apākaṭabhāvato ^b^paṭicchannadukkhaṃ^eb^. Dvattiṃsakammakāraṇādisamuṭṭhāno ābādho apucchitvāva jānitabbato upakkamassa ca pākaṭabhāvato ^b^appaṭicchannadukkhaṃ^eb^. Ṭhapetvā dukkhadukkhaṃ sesadukkhaṃ saccavibhaṅge āgataṃ jātiādi sabbampi tassa tassa dukkhassa vatthubhāvato ^b^pariyāyadukkhaṃ^eb^. Dukkhadukkhaṃ pana ^b^nippariyāyadukkha^eb^nti vuccati. Tatrāyaṃ jāti yaṃ taṃ ^b^bālapaṇḍitasuttā^eb^dīsu (ma. ni. 3.246 ādayo) bhagavatāpi upamāvasena pakāsitaṃ āpāyikaṃ dukkhaṃ, yañca sugatiyampi manussaloke gabbhokkantimūlakādibhedaṃ dukkhaṃ uppajjati, tassa vatthubhāvato dukkhā. Tenāhu porāṇā –</p>
<p>[21]‘‘Jāyetha ^a^V3.0158^ea^ no ce narakesu satto;</p>
<p>[27]Tatthaggidāhādikamappasayhaṃ;</p>
<p>[26]Labhetha dukkhaṃ na kuhiṃ patiṭṭhaṃ;</p>
<p>[22]Iccāha dukkhāti munīdha jātiṃ.</p>
<p>[21]‘‘Dukkhaṃ ^a^M3.0173^ea^ tiracchesu kasāpatoda-</p>
<p>[27]Daṇḍābhighātādibhavaṃ anekaṃ;</p>
<p>[26]Yaṃ taṃ kathaṃ tattha bhaveyya jātiṃ;</p>
<p>[22]Vinā tahiṃ jāti tatopi dukkhā.</p>
<p>[21]‘‘Petesu dukkhaṃ pana khuppipāsā-</p>
<p>[27]Vātātapādippabhavaṃ vicittaṃ;</p>
<p>[26]Yasmā ajātassa na tattha atthi;</p>
<p>[22]Tasmāpi dukkhaṃ muni jātimāha.</p>
<p>[21]‘‘Tibbandhakāre ca asayha sīte;</p>
<p>[27]Lokantare yaṃ asuresu dukkhaṃ;</p>
<p>[26]Na taṃ bhave tattha na cassa jāti;</p>
<p>[22]Yato ayaṃ jāti tatopi dukkhā.</p>
<p>[21]‘‘Yañcāpi gūthanarake viya mātu gabbhe;</p>
<p>[27]Satto vasaṃ ciramato bahi nikkhamañca;</p>
<p>[26]Pappoti dukkhamatighoramidampi natthi;</p>
<p>[22]Jātiṃ vinā itipi jāti ayañhi dukkhā.</p>
<p>[21]‘‘Kiṃ bhāsitena bahunā nanu yaṃ kuhiñci;</p>
<p>[27]Atthīdha kiñcidapi dukkhamidaṃ kadāci;</p>
<p>[26]Nevatthi jātivirahena yato mahesi;</p>
<p>[22]Dukkhāti sabbapaṭhamaṃ imamāha jāti’’nti. (visuddhi. 2.541; vibha. aṭṭha. 191; mahāni. aṭṭha. 5; paṭi. ma. aṭṭha. 1.1.32-33);</p>
<p>[03]^b^Jarāpi^eb^^a^V3.0159^ea^^b^dukkhā^eb^ti ettha pana duvidhā jarā saṅkhatalakkhaṇañca khaṇḍiccādisammato santatiyaṃ ekabhavapariyāpannakkhandhapurāṇabhāvo ca, sā idha adhippetā. Sā panesā jarā saṅkhāradukkhabhāvato ceva dukkhavatthuto ca dukkhā. Yañhi aṅgapaccaṅgasithilabhāvaindriyavikāravirūpatāyobbanavināsavīriyāvisādasatimativippavāsaparaparibhavādianekapaccayaṃ kāyikacetasikaṃ dukkhamuppajjati, jarā tassa vatthu. Tenāhu porāṇā –</p>
<p>[21]‘‘Aṅgānaṃ sithilībhāvā, indriyānaṃ vikārato;</p>
<p>[22]Yobbanassa vināsena, balassa upaghātato.</p>
<p>[21]‘‘Vippavāsā ^a^M3.0174^ea^ satādīnaṃ, puttadārehi attano;</p>
<p>[22]Appasādanīyato ceva, bhiyyo bālattapattiyā.</p>
<p>[21]‘‘Pappoti dukkhaṃ yaṃ macco, kāyikaṃ mānasaṃ tathā;</p>
<p>[22]Sabbametaṃ jarāhetu, yasmā tasmā jarā dukhā’’ti. (visuddhi. 2.542; vibha. aṭṭha. 192; mahāni. aṭṭha. 5; paṭi. ma. aṭṭha. 1.1.32-33);</p>
<p>[03]^b^Byādhipi dukkho^eb^ti idaṃ padaṃ vibhaṅge dukkhasaccaniddesapāḷiyaṃ na āgataṃ, teneva ^b^visuddhimaggepi^eb^ dukkhasaccaniddese taṃ na uddhaṭaṃ, ^b^dhammacakkapavattana^eb^suttantapāḷiyaṃyeva pana upalabbhati, tasmā tatthevimassa vacane aññattha ca avacane kāraṇaṃ vīmaṃsitabbaṃ.</p>
<p>[03]^b^Maraṇampi dukkha^eb^nti etthāpi duvidhaṃ maraṇaṃ saṅkhatalakkhaṇañca. Yaṃ sandhāya vuttaṃ ‘‘jarāmaraṇaṃ dvīhi khandhehi saṅgahita’’nti (dhātu. 71). Ekabhavapariyāpannajīvitindriyappabandhavicchedo ca. Yaṃ sandhāya vuttaṃ ‘‘niccaṃ maraṇato bhaya’’nti (su. ni. 581; jā. 1.11.88), taṃ idha adhippetaṃ. Jātipaccayamaraṇaṃ upakkamamaraṇaṃ sarasamaraṇaṃ āyukkhayamaraṇaṃ puññakkhayamaraṇantipi tasseva nāmaṃ. Tayidaṃ dukkhassa vatthubhāvato dukkhanti veditabbaṃ. Tenāhu porāṇā –</p>
<p>[21]‘‘Pāpassa ^a^V3.0160^ea^ pāpakammādi-nimittamanupassato;</p>
<p>[27]Bhaddassāpasahantassa, viyogaṃ piyavatthukaṃ;</p>
<p>[22]Mīyamānassa yaṃ dukkhaṃ, mānasaṃ avisesato.</p>
<p>[21]‘‘Sabbesañcāpi yaṃ sandhi-bandhanacchedanādikaṃ;</p>
<p>[22]Vitujjamānamammānaṃ, hoti dukkhaṃ sarīrajaṃ.</p>
<p>[21]‘‘Asayhamappaṭikāraṃ, dukkhassetassidaṃ yato;</p>
<p>[22]Maraṇaṃ vatthu tenetaṃ, dukkhamicceva bhāsita’’nti. (visuddhi. 2.543; vibha. aṭṭha. 193; mahāni. aṭṭha. 5; paṭi. ma. aṭṭha. 1.1.32-33);</p>
<p>[03]Imasmiñca ṭhāne ‘‘sokaparidevadukkhadomanassupāyāsāpi dukkhā’’ti vibhaṅge dukkhasaccaniddese āgataṃ, idha pana taṃ natthi, tatthāpi kāraṇaṃ pariyesitabbaṃ.</p>
<p>[03]^b^Appiyehi sampayogo dukkho^eb^ti ettha appiyasampayogo nāma amanāpehi sattasaṅkhārehi samodhānaṃ. Sopi dukkhavatthuto dukkho. Tenāhu porāṇā –</p>
<p>[21]‘‘Disvāva ^a^M3.0175^ea^ appiye dukkhaṃ, paṭhamaṃ hoti cetasi;</p>
<p>[22]Tadupakkamasambhūta-matha kāye yato idha.</p>
<p>[21]‘‘Tato dukkhadvayassāpi, vatthuto so mahesinā;</p>
<p>[22]Dukkho vuttoti viññeyyo, appiyehi samāgamo’’ti.</p>
<p>[03]^b^Piyehi vippayogo dukkho^eb^ti ettha pana piyavippayogo nāma manāpehi sattasaṅkhārehi vinābhāvo. Sopi sokadukkhassa vatthuto dukkho. Tenāhu porāṇā –</p>
<p>[21]‘‘Ñātidhanādiviyogā;</p>
<p>[27]Sokasarasamappitā vitujjanti;</p>
<p>[26]Bālā ^a^V3.0161^ea^ yato tatoyaṃ;</p>
<p>[22]Dukkhoti mato piyavippayogo’’ti.</p>
<p>[03]^b^Yampicchaṃ na labhatī^eb^ti ettha ‘‘aho vata mayaṃ na jātidhammā assāmā’’tiādīsu alabbhaneyyavatthūsu icchāva ‘‘yampicchaṃ na labhati, tampi dukkha’’nti vuttā, sāpi dukkhavatthuto dukkhā. Tenāhu porāṇā –</p>
<p>[21]‘‘Taṃ taṃ patthayamānānaṃ, tassa tassa alābhato;</p>
<p>[22]Yaṃ vighātamayaṃ dukkhaṃ, sattānaṃ idha jāyati.</p>
<p>[21]‘‘Alabbhaneyyavatthūnaṃ, patthanā tassa kāraṇaṃ;</p>
<p>[22]Yasmā tasmā jino dukkhaṃ, icchitālābhamabravī’’ti.</p>
<p>[03]^b^Saṃkhittena pañcupādānakkhandhā dukkhā^eb^ti ettha pana yasmā indhanamiva pāvako, lakkhamiva paharaṇāni, gorūpaṃ viya ḍaṃsamakasādayo, khettamiva lāyakā, gāmaṃ viya gāmaghātakā, upādānakkhandhapañcakameva jātiādayo nānappakārehi vibādhentā tiṇalatādīni viya bhūmiyaṃ, pupphaphalapallavāni viya rukkhesu upādānakkhandhesuyeva nibbattanti, upādānakkhandhānañca ādidukkhaṃ jāti, majjhedukkhaṃ jarā, pariyosānadukkhaṃ maraṇaṃ, manorathavighātappattānañca icchāvighātadukkhaṃ icchitālābhoti evaṃ nānappakārato upaparikkhiyamānā upādānakkhandhāva dukkhāti yadetaṃ ekamekaṃ dassetvā vuccamānaṃ anekehipi kappehi na sakkā anavasesato vattuṃ, tasmā taṃ sabbampi dukkhaṃ ekajalabindumhi sakalasamuddajalarasaṃ viya yesu kesuci pañcupādānakkhandhesu saṅkhipitvā dassetuṃ ‘‘saṃkhittena ^a^M3.0176^ea^ pañcupādānakkhandhā dukkhā’’ti bhagavā avoca. Tenāhu porāṇā –</p>
<p>[21]‘‘Jātippabhutikaṃ dukkhaṃ, yaṃ vuttamidha tādinā;</p>
<p>[22]Avuttaṃ yañca taṃ sabbaṃ, vinā ete na vijjati.</p>
<p>[21]‘‘Yasmā tasmā upādāna-kkhandhā saṅkhepato ime;</p>
<p>[22]Dukkhāti vuttā dukkhanta-desakena mahesinā’’ti.</p>
<p>[03]Evaṃ ^a^V3.0162^ea^ sarūpato dukkhasaccaṃ dassetvā idāni samudayasaccaṃ dassetuṃ ^b^‘‘idaṃ kho pana, bhikkhave, dukkhasamudaya’’^eb^ntiādimāha. Tattha ^b^saṃ^eb^-iti ayaṃ saddo ‘‘samāgamo sameta’’ntiādīsu saṃyogaṃ dīpeti, ^b^u^eb^-iti ayaṃ ‘‘uppannaṃ udita’’ntiādīsu uppattiṃ. ^b^Aya^eb^-saddo pana kāraṇaṃ dīpeti. Idañcāpi dutiyasaccaṃ avasesapaccayasamāyoge sati dukkhassuppattikāraṇanti dukkhassa saṃyoge uppattikāraṇattā ‘‘dukkhasamudaya’’nti vuccati. ^b^Yāyaṃ taṇhā^eb^ti yā ayaṃ taṇhā. ^b^Ponobbhavikā^eb^ti punabbhavakaraṇaṃ punabbhavo uttarapadalopena, punabbhavo sīlametissāti ponobbhavikā. Nandīrāgena sahagatāti ^b^nandīrāgasahagatā^eb^. Idaṃ vuttaṃ hoti ‘‘nandanato rajjanato ca nandīrāgabhāvaṃ sabbāsu avatthāsu appaccakkhāya vuttiyā nandīrāgasahagatā’’ti. ^b^Tatratatrābhinandinī^eb^ti yatra yatra attabhāvo nibbattati, tatratatrābhinandinī.</p>
<p>[03]^b^Seyyathida^eb^nti nipāto, tassa sā katamāti ceti ayamattho. Rūpataṇhādibhedena chabbidhāyeva taṇhā pavattiākārabhedato kāmataṇhādivasena tividhā vuttā. Rūpataṇhāyeva hi yadā cakkhussa āpāthamāgataṃ rūpārammaṇaṃ kāmassādavasena assādayamānā pavattati, tadā ^b^kāmataṇhā^eb^ nāma hoti. Yadā tadevārammaṇaṃ dhuvaṃ sassatanti pavattāya sassatadiṭṭhiyā saddhiṃ pavattati, tadā ^b^bhavataṇhā^eb^ nāma hoti. Sassatadiṭṭhisahagato hi rāgo ‘‘bhavataṇhā’’ti vuccati. Yadā pana tadevārammaṇaṃ ucchijjati vinassatīti pavattāya ucchedadiṭṭhiyā saddhiṃ pavattati, tadā ^b^vibhavataṇhā^eb^ nāma hoti. Ucchedadiṭṭhisahagato hi rāgo ‘‘vibhavataṇhā’’ti vuccati. Esa nayo saddataṇhādīsupi.</p>
<p>[03]Kasmā ^a^M3.0177^ea^ panettha taṇhāva samudayasaccaṃ vuttāti? Visesahetubhāvato. Avijjā hi bhavesu ādīnavaṃ paṭicchādentī diṭṭhiādiupādānañca tattha tattha abhinivisamānaṃ taṇhaṃ abhivaḍḍheti, dosādayopi kammassa kāraṇaṃ honti, taṇhā pana taṃtaṃbhavayonigativiññāṇaṭṭhitisattāāvāsasattanikāyakulabhogissariyādivicittataṃ abhipatthentī kammavicittatāya upanissayataṃ kammassa ca sahāyabhāvaṃ upagacchantī bhavādivicittataṃ niyameti, tasmā dukkhassa visesahetubhāvato aññesupi avijjāupādānakammādīsu sutte abhidhamme ca avasesakilesākusalamūlādīsu vuttesu dukkhahetūsu vijjamānesu taṇhāva ‘‘samudayasacca’’nti vuttāti veditabbaṃ.</p>
<p>[03]Idāni dukkhanirodhaṃ ariyasaccaṃ dassetuṃ ^b^‘‘idaṃ kho pana, bhikkhave, dukkhanirodha’’^eb^ntiādimāha. Tattha yasmā ^b^ni^eb^-saddo abhāvaṃ, ^b^rodha^eb^-saddo ca cārakaṃ dīpeti, tasmā abhāvo ettha saṃsāracārakasaṅkhātassa dukkharodhassa sabbagatisuññattā, samadhigate vā tasmiṃ saṃsāracārakasaṅkhātassa ^a^V3.0163^ea^ dukkharodhassa abhāvo hoti tappaṭipakkhattātipi ‘‘dukkhanirodha’’nti vuccati. Dukkhassa vā anuppādanirodhapaccayattā ^b^dukkhanirodhaṃ^eb^. Dukkhanirodhaṃ dassentena cettha ^b^‘‘yo tassāyeva taṇhāyā’’^eb^tiādinā nayena samudayanirodho vutto, so kasmā vuttoti ce? Samudayanirodhena dukkhanirodho. Byādhinimittavūpasamena byādhivūpasamo viya hi hetunirodhena phalanirodho, tasmā samudayanirodheneva dukkhaṃ nirujjhati, na aññathā. Tenāha –</p>
<p>[21]‘‘Yathāpi mūle anupaddave daḷhe;</p>
<p>[27]Chinnopi rukkho punareva rūhati;</p>
<p>[26]Evampi taṇhānusaye anūhate;</p>
<p>[22]Nibbattatī dukkhamidaṃ punappuna’’nti. (dha. pa. 338);</p>
<p>[03]Iti yasmā samudayanirodheneva dukkhaṃ nirujjhati, tasmā bhagavā dukkhanirodhaṃ dassento samudayanirodhena desesi. Sīhasamānavuttino hi tathāgatā. Te dukkhaṃ nirodhentā dukkhanirodhañca desentā hetumhi paṭipajjanti, na phale. Yathā hi sīho yenattani saro khitto, tattheva attano ^a^M3.0178^ea^ balaṃ dasseti, na sare, tathā buddhānaṃ kāraṇe paṭipatti, na phale. Titthiyā pana suvānavuttino. Te dukkhaṃ nirodhentā dukkhanirodhañca desentā attakilamathānuyogadesanādīhi phale paṭipajjanti, na hetumhi. Yathā hi sunakhā kenaci leḍḍuppahāre dinne bhussantā leḍḍuṃ khādanti, na pahāradāyake uṭṭhahanti, evaṃ aññatitthiyā dukkhaṃ nirodhetukāmā kāyakhedamanuyujjanti, na kilesanirodhanaṃ, evaṃ tāva dukkhanirodhassa samudayanirodhavasena desanāya payojanaṃ veditabbaṃ.</p>
<p>[03]Ayaṃ panettha attho. ^b^Tassāyeva taṇhāyā^eb^ti tassā ‘‘ponobbhavikā’’ti vatvā kāmataṇhādivasena vibhattataṇhāya. Virāgo vuccati maggo. ‘‘Virāgā vimuccatī’’ti (ma. ni. 1.245; saṃ. ni. 3.12, 59) hi vuttaṃ. Virāgena nirodho virāganirodho, anusayasamugghātato aseso virāganirodho ^b^asesavirāganirodho^eb^. Atha vā virāgoti pahānaṃ vuccati, tasmā anusayasamugghātato aseso virāgo aseso nirodhoti evampettha yojanā daṭṭhabbā, atthato pana sabbāneva etāni nibbānassa vevacanāni. Paramatthato hi dukkhanirodho ariyasaccanti nibbānaṃ vuccati. Yasmā pana taṃ āgamma taṇhā virajjati ceva nirujjhati ca, tasmā ‘‘virāgo’’ti ca ‘‘nirodho’’ti ca vuccati. Yasmā ca tadeva āgamma tassā cāgādayo ^a^V3.0164^ea^ honti, kāmaguṇālayādīsu cettha ekopi ālayo natthi, tasmā ^b^cāgo paṭinissaggo mutti anālayo^eb^ti vuccati.</p>
<p>[03]Idāni dukkhanirodhagāminipaṭipadāariyasaccaṃ dassetuṃ ^b^‘‘idaṃ kho pana, bhikkhave, dukkhanirodhagāminī’’^eb^tiādimāha. Yasmā panetaṃ ariyasaccaṃ dukkhanirodhaṃ gacchati ārammaṇavasaena tadabhimukhabhūtattā, paṭipadā ca hoti dukkhanirodhappattiyā, tasmā ‘‘dukkhanirodhagāminī paṭipadā’’ti vuccati. Sesamettha vuttanayameva. Ko pana nesaṃ dukkhādīnaṃ saccaṭṭhoti? Yo paññācakkhunā upaparikkhiyamānānaṃ māyāva viparīto, marīciva visaṃvādako, titthiyānaṃ attā viya anupalabbhasabhāvo ca na hoti, atha kho bādhanappabhavasantiniyyānappakārena tacchāviparītabhūtabhāvena ariyañāṇassa gocaro hotiyeva, esa aggilakkhaṇaṃ viya lokapakati viya ca tacchāviparītabhūtabhāvo saccaṭṭhoti veditabbo. Ettha ca aggilakkhaṇaṃ nāma uṇhattaṃ. Tañhi katthaci kaṭṭhādiupādānabhede visaṃvādakaṃ viparītaṃ ^a^M3.0179^ea^ abhūtaṃ vā kadācipi na hoti, ‘‘jātidhammā jarādhammā, atho maraṇadhammino’’ti (a. ni. 5.57) evaṃ vuttajātiādikā lokapakatīti veditabbā. ‘‘Ekaccānaṃ tiracchānānaṃ tiriyaṃ dīghatā, manussādīnaṃ uddhaṃ dīghatā, vuddhiniṭṭhappattānaṃ puna avaḍḍhananti evamādikā ca lokapakatī’’ti vadanti.</p>
<p>[03]Apica –</p>
<p>[21]Nābādhakaṃ yato dukkhaṃ, dukkhā aññaṃ na bādhakaṃ;</p>
<p>[22]Bādhakattaniyāmena, tato saccamidaṃ mataṃ.</p>
<p>[21]Taṃ vinā nāññato dukkhaṃ, na hoti na ca taṃ tato;</p>
<p>[22]Dukkhahetuniyāmena, iti saccaṃ visattikā.</p>
<p>[21]Nāññā nibbānato santi, santaṃ na ca na taṃ yato;</p>
<p>[22]Santabhāvaniyāmena, tato saccamidaṃ mataṃ.</p>
<p>[21]Maggā aññaṃ na niyyānaṃ, aniyyāno na cāpi so;</p>
<p>[22]Tacchaniyyānabhāvattā, iti so saccasammato.</p>
<p>[21]Iti ^a^V3.0165^ea^ tacchāvipallāsa-bhūtabhāvaṃ catūsupi;</p>
<p>[22]Dukkhādīsvavisesena, saccaṭṭhaṃ āhu paṇḍitāti. (vibha. aṭṭha. 189);</p>
<p>[03]^b^15^eb^^b^.^eb^^b^Pubbe ananussutesū^eb^ti ito pubbe ‘‘idaṃ dukkha’’ntiādinā na anussutesu assutapubbesu catusaccadhammesu. ^b^Cakkhu^eb^ntiādīni ñāṇavevacanāneva. Ñāṇameva hettha paccakkhato dassanaṭṭhena cakkhu viyāti ^b^cakkhu,^eb^ ñāṇaṭṭhena ^b^ñāṇaṃ,^eb^ pakārato jānanaṭṭhena ^b^paññā,^eb^ paṭivijjhanaṭṭhena ^b^vijjā,^eb^ saccappaṭicchādakassa mohandhakārassa vidhamanato obhāsanaṭṭhena ^b^āloko^eb^ti vuttaṃ. Taṃ panetaṃ catūsu saccesu lokiyalokuttaramissakaṃ niddiṭṭhanti veditabbaṃ.</p>
<p>[03]^b^16^eb^^b^.^eb^^b^Yāvakīvañcā^eb^ti yattakaṃ kālaṃ. ^b^Tiparivaṭṭa^eb^nti saccañāṇakiccañāṇakatañāṇasaṅkhātānaṃ tiṇṇaṃ parivaṭṭānaṃ vasena tiparivaṭṭaṃ. Saccañāṇādivasena hi tayo parivaṭṭā etassāti tiparivaṭṭanti vuccati ñāṇadassanaṃ. Ettha ca ‘‘idaṃ dukkhaṃ ariyasaccaṃ, idaṃ dukkhasamudaya’’nti evaṃ catūsu saccesu yathābhūtañāṇaṃ ^b^saccañāṇaṃ^eb^ nāma. Tesuyeva ‘‘pariññeyyaṃ ^a^M3.0180^ea^ pahātabbaṃ sacchikātabbaṃ bhāvetabba’’nti evaṃ kattabbakiccajānanañāṇaṃ ^b^kiccañāṇaṃ^eb^ nāma. ‘‘Pariññātaṃ pahīnaṃ sacchikataṃ bhāvita’’nti evaṃ tassa katabhāvajānanañāṇaṃ ^b^katañāṇaṃ^eb^ nāma. ^b^Dvādasākāra^eb^nti tesaṃyeva ekekasmiṃ sacce tiṇṇaṃ tiṇṇaṃ ākārānaṃ vasena dvādasākāraṃ. ^b^Ñāṇadassana^eb^nti etesaṃ tiparivaṭṭānaṃ dvādasannaṃ ākārānaṃ vasena uppannañāṇasaṅkhātaṃ dassanaṃ.</p>
<p>[03]^b^Anuttaraṃ sammāsambodhi^eb^nti uttaravirahitaṃ sabbaseṭṭhaṃ sammā sāmañca bodhiṃ. Atha vā pasatthaṃ sundarañca bodhiṃ. ^b^Bodhī^eb^ti ca bhagavato arahattamaggo idhādhippeto. Sāvakānaṃ arahattamaggo anuttarā bodhi hoti, na hotīti? Na hoti. Kasmā? Asabbaguṇadāyakattā. Tesañhi kassaci arahattamaggo arahattaphalameva deti, kassaci tisso vijjā, kassaci cha abhiññā, kassaci catasso paṭisambhidā, kassaci sāvakapāramīñāṇaṃ. Paccekabuddhānampi paccekabodhiñāṇameva deti, buddhānaṃ pana sabbaguṇasampattiṃ deti abhiseko viya rañño sabbalokissariyabhāvaṃ. Tasmā aññassa kassacipi anuttarā bodhi na hotīti. ^b^Abhisambuddhoti paccaññāsi^eb^nti abhisambuddho ahaṃ patto paṭivijjhitvā ṭhitoti evaṃ paṭijāniṃ. ^b^Ñāṇañca pana me dassanaṃ udapādī^eb^ti adhigataguṇānaṃ yāthāvato dassanasamatthaṃ paccavekkhaṇañāṇañca pana me udapādi. ^b^Akuppā me vimuttī^eb^ti ayaṃ mayhaṃ arahattaphalavimutti akuppā paṭipakkhehi na kopetabbāti evaṃ ñāṇaṃ udapādi. Tattha dvīhākārehi akuppatā veditabbā maggasaṅkhātakāraṇato ca ārammaṇato ca. Sā hi catūhi maggehi samucchinnakilesānaṃ ^a^V3.0166^ea^ puna anivattanatāya ^b^kāraṇatopi^eb^ akuppā, akuppadhammaṃ nibbānaṃ ārammaṇaṃ katvā pavattatāya ^b^ārammaṇatopi^eb^ akuppā anākuppārammaṇānaṃ lokiyasamāpattīnaṃ tadabhāvato. ^b^Antimā^eb^ti pacchimā. ^b^Natthi dāni punabbhavo^eb^ti idāni puna añño bhavo nāma natthīti.</p>
<p>[03]^b^Imasmiñca pana veyyākaraṇasmi^eb^nti imasmiṃ niggāthake sutte. Niggāthakañhi suttaṃ pucchāvissajjanasahitaṃ ‘‘veyyākaraṇa’’nti vuccati. ^b^Bhaññamāne^eb^ti bhaṇiyamāne, desiyamāneti attho. ^b^Viraja^eb^nti apāyagamanīyarāgarajādīnaṃ vigamena virajaṃ. ^b^Vītamala^eb^nti anavasesadiṭṭhivicikicchāmalāpagamena vītamalaṃ ^a^M3.0181^ea^. Paṭhamamaggavajjhakilesarajābhāvena vā ^b^virajaṃ,^eb^ pañcavidhadussīlyamalāpagamena ^b^vītamalaṃ. Dhammacakkhu^eb^nti ^b^brahmāyusutte^eb^ (ma. ni. 2.383 ādayo) heṭṭhimā tayo maggā vuttā, ^b^cūḷarāhulovāde^eb^ (ma. ni. 3.416 ādayo) āsavakkhayo, idha pana sotāpattimaggo adhippeto. Catusaccasaṅkhātesu dhammesu tesaṃ dassanaṭṭhena cakkhūti ^b^dhammacakkhu,^eb^ heṭṭhimesu vā tīsu maggadhammesu ekaṃ sotāpattimaggasaṅkhātaṃ cakkhūti ^b^dhammacakkhu,^eb^ samathavipassanādhammanibbattatāya sīlāditividhadhammakkhandhabhūtatāya vā dhammamayaṃ cakkhūtipi ^b^dhammacakkhu,^eb^ tassa uppattiākāradassanatthaṃ ^b^‘‘yaṃ kiñci samudayadhammaṃ, sabbaṃ taṃ nirodhadhamma’’^eb^nti āha. Nanu ca maggañāṇaṃ asaṅkhatadhammārammaṇaṃ, na saṅkhatadhammārammaṇanti? Saccametaṃ, yasmā taṃ nirodhaṃ ārammaṇaṃ katvā kiccavasena sabbasaṅkhataṃ asammohappaṭivedhavasena paṭivijjhantaṃ uppajjati, tasmā tathā vuttaṃ.</p>
<p>[03]^b^17^eb^^b^.^eb^^b^Dhammacakke^eb^ti paṭivedhañāṇañceva desanāñāṇañca pavattanaṭṭhena cakkanti dhammacakkaṃ. Bodhipallaṅke nisinnassa hi catūsu saccesu uppannaṃ dvādasākāraṃ paṭivedhañāṇampi, isipatane nisinnassa dvādasākārāya saccadesanāya pavattakaṃ desanāñāṇampi dhammacakkaṃ nāma. Ubhayampi hetaṃ dasabalassa ure pavattañāṇameva. Tadubhayaṃ imāya desanāya pakāsentena bhagavatā dhammacakkaṃ pavattitaṃ nāma. Taṃ panetaṃ dhammacakkaṃ yāva aññāsikoṇḍaññatthero aṭṭhārasahi brahmakoṭīhi saddhiṃ sotāpattiphale patiṭṭhāti, tāva bhagavā ^b^pavatteti^eb^ nāma pavattanakiccassa aniṭṭhitattā. Patiṭṭhite ^b^pavattitaṃ^eb^ nāma kassapasammāsambuddhassa sāsanantaradhānato paṭṭhāya yāva buddhuppādo, ettakaṃ kālaṃ appavattapubbassa pavattitattā. Taṃ sandhāya ‘‘pavattite ca pana bhagavatā dhammacakke bhummā devā saddamanussāvesu’’ntiādi vuttaṃ. Tattha ^b^bhummā^eb^ti bhūmaṭṭhakadevatā. ^b^Saddamanussāvesu^eb^nti ekappahāreneva sādhukāraṃ datvā ‘‘etaṃ bhagavatā’’tiādīni vadantā anussāvayiṃsu. ^b^Obhāso^eb^ti sabbaññutaññāṇānubhāvena pavatto cittapaccayautusamuṭṭhāno obhāso. So hi tadā devānaṃ devānubhāvaṃ atikkamitvā virocittha. ^b^Aññāsi vata bho koṇḍañño^eb^ti ^a^V3.0167^ea^ imassapi udānassa udāharaṇaghoso dasasahassilokadhātuṃ pharitvā aṭṭhāsi. Bhagavato hi dhammacakkappavattanassa ārambhe viya parisamāpanepi ativiya uḷāratamaṃ pītisomanassaṃ udapādi.</p>
<p>[03]^b^18^eb^^b^.^eb^ Diṭṭho ^a^M3.0182^ea^ ariyasaccadhammo etenāti ^b^diṭṭhadhammo^eb^. Esa nayo sesapadesupi. Ettha ca dassanaṃ nāma ñāṇadassanato aññampi atthīti taṃnivattanatthaṃ ^b^‘‘pattadhammo’’^eb^ti vuttaṃ. Patti ca ñāṇasampattito aññāpi vijjatīti tato visesanatthaṃ ^b^‘‘viditadhammo’’^eb^ti vuttaṃ. Sā panesā viditadhammatā ekadesatopi hotīti nippadesato viditabhāvaṃ dassetuṃ ^b^‘‘pariyogāḷhadhammo’’^eb^ti vuttaṃ. Tenassa saccābhisambodhiṃyeva dīpeti. Maggañāṇañhi ekābhisamayavasena pariññādikiccaṃ sādhentaṃ nippadesena catusaccadhammaṃ samantato ogāḷhaṃ nāma hoti. Sappaṭibhayakantārasadisā soḷasavatthukā aṭṭhavatthukā ca tiṇṇā vicikicchā anenāti ^b^tiṇṇavicikiccho^eb^. Pavattiādīsu ‘‘evaṃ nukho na nukho’’ti evaṃ pavattikā vigatā samucchinnā kathaṃkathā assāti ^b^vigatakathaṃkatho. Vesārajjappatto^eb^ti sārajjakarānaṃ pāpadhammānaṃ pahīnattā tappaṭipakkhesu ca sīlādīsu guṇesu suppatiṭṭhitattā visāradabhāvaṃ veyyattiyaṃ patto adhigato. Svāyaṃ vesārajjappattisuppatiṭṭhitabhāvo katthāti āha ^b^‘‘satthusāsane’’^eb^ti. Attanā paccakkhato adhigatattā na paraṃ pacceti, parassa saddhāya ettha nappavattati, na tassa paro paccetabbo atthīti ^b^aparappaccayo^eb^.</p>
<p>[03]^b^Labheyyāha^eb^nti labheyyaṃ ahaṃ, āyācanavacanametaṃ. ^b^Ehī^eb^ti āyācitānaṃ pabbajjūpasampadānaṃ anumatabhāvappakāsanavacanaṃ, tasmā ehi sampaṭicchāhi yathāyācitaṃ pabbajjūpasampadavisesanti attho. ^b^Iti^eb^-saddo tassa ehibhikkhūpasampadāpaṭilābhanimittavacanapariyosānadassano. Tadavasāno hi tassa bhikkhubhāvo. Tenevāha ^b^‘‘ehi bhikkhūti bhagavato vacanena abhinipphannā sāva tassa āyasmato ehibhikkhūpasampadā ahosī’’^eb^ti. ^b^Cara brahmacariya^eb^nti uparimaggattayasaṅkhātaṃ brahmacariyaṃ samadhigaccha. Kimatthaṃ? ^b^Sammā dukkhassa antakiriyāya^eb^. Idhāpi ‘‘avocā’’ti sambandhitabbaṃ. ‘‘Nava koṭisahassānī’’tiādinā (visuddhi. 1.20; paṭi. ma. aṭṭha. 1.1.37) vuttappabhedānaṃ anekasahassānaṃ saṃvaravinayānaṃ samādiyitvā vattanena uparibhūtā aggabhūtā sampadāti ^b^upasampadā^eb^.</p>
<p>[03]^b^19^eb^^b^.^eb^^b^Nīhārabhatto^eb^ti nīhaṭabhatto, gāmato bhikkhaṃ nīharitvā bhikkhūhi dinnabhattoti attho ^a^V3.0168^ea^. Bhagavā hi daharakumārake viya te bhikkhū ^a^M3.0183^ea^ pariharanto pāṭipadadivasato paṭṭhāya piṇḍapātatthāyapi gāmaṃ apavisitvā antovihāreyeva vasi.</p>
<p>[06]Dhammacakkappavattanasuttavaṇṇanā niṭṭhitā.</p>
</h4>
</h3>
</h2>
<h2>
<h2n>Anattalakkhaṇasuttavaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^20^eb^^b^.^eb^^b^Āmantesī^eb^ti āsāḷhīpuṇṇamadivase dhammacakkappavattanato paṭṭhāya anukkamena sotāpattiphale patiṭṭhite aññāsikoṇḍaññappamukhe pañcavaggiye ‘‘idāni tesaṃ āsavakkhayāya dhammaṃ desessāmī’’ti pañcamiyā pakkhassa āmantesi. ^b^Anattā^eb^ti avasavattanaṭṭhena asāmikaṭṭhena suññataṭṭhena attapaṭikkhepaṭṭhenāti evaṃ catūhi kāraṇehi anattā. Tattha ‘‘uppannaṃ rūpaṃ ṭhitiṃ mā pāpuṇātu, ṭhānappattaṃ mā jīratu, jarappattaṃ mā bhijjatu, udayabbayehi mā kilamayatū’’ti na ettha kassaci vasībhāvo atthi, svāyamassa ^b^avasavattanaṭṭho^eb^. Sāmibhūtassa kassaci abhāvo ^b^asāmikaṭṭho^eb^. Nivāsīkārakavedakaadhiṭṭhāyakavirahena tato suññatā ^b^suññataṭṭho^eb^. Paraparikappitaattasabhāvābhāvo eva ^b^attapaṭikkhepaṭṭho^eb^. Idāni anattataṃyeva vibhāvetuṃ ^b^‘‘rūpañca hidaṃ bhikkhave’’^eb^tiādimāha. Tattha ^b^attā abhavissā^eb^ti kārako vedako sayaṃvasīti evaṃbhūto attā abhavissāti adhippāyo. Evañhi sati rūpassa ābādhāya saṃvattanaṃ ayujjamānakaṃ siyā. Kāmañcettha ‘‘yasmā ca kho, bhikkhave, rūpaṃ anattā, tasmā rūpaṃ ābādhāya saṃvattatī’’ti rūpassa anattatāya dukkhatā vibhāvitā viya dissati, tathāpi ‘‘yasmā rūpaṃ ābādhāya saṃvattati, tasmā anattā’’ti pākaṭāya sābādhatāya rūpassa attasārābhāvo vibhāvito, tato eva ca ‘‘na ca labbhati rūpe ‘evaṃ me rūpaṃ hotu, evaṃ me rūpaṃ mā ahosī’ti’’ rūpe kassaci anissaratā tassa ca avasavattanākāro dassito. ^b^Vedanā^eb^dīsupi eseva nayo.</p>
<p>[03]^b^21^eb^^b^.^eb^^b^Taṃ kiṃmaññatha bhikkhave^eb^ti idaṃ kasmā āraddhaṃ? Ettakena ṭhānena anattalakkhaṇameva kathitaṃ, na aniccadukkhalakkhaṇāni, idāni tāni dassetvā ^a^M3.0184^ea^ samodhānetvā tīṇipi lakkhaṇāni dassetuṃ idamāraddhanti veditabbaṃ. ^b^Aniccaṃ bhante^eb^ti bhante yasmā hutvā na hoti, tasmā aniccaṃ. Yasmā pubbe asantaṃ paccayasamavāyena hutvā uppajjitvā puna bhaṅgupagamanena na hoti, tasmā na niccanti aniccaṃ, addhuvanti adhippāyo. Atha vā uppādavayavantatāya tāvakālikatāya vipariṇāmakoṭiyā niccappaṭikkhepatoti imehipi kāraṇehi ^a^V3.0169^ea^^b^aniccaṃ^eb^. Ettha khaṇe khaṇe uppajjanavasena nirujjhanavasena ca pavattanato ^b^uppādavayavantatā^eb^. Taṅkhaṇikatāya ^b^tāvakālikatā^eb^. Vipariṇāmavantatāya ^b^vipariṇāmakoṭi^eb^. Rūpañhi uppādādivikārāpajjanena vipariṇāmantaṃ vināsaṃ pāpuṇāti. Niccasabhāvābhāvo eva ^b^niccapaṭikkhepo^eb^. Aniccā hi dhammā, teneva attano aniccabhāvena atthato niccataṃ paṭikkhipanti nāma.</p>
<p>[03]^b^Dukkhaṃ bhante^eb^ti bhante paṭipīḷanākārena dukkhaṃ. Uppādajarābhaṅgavasena hi rūpassa nirantaraṃ bādhati, paṭipīḷanākārenassa dukkhatā. Atha vā santāpaṭṭhena dukkhamaṭṭhena dukkhavatthukaṭṭhena sukhapaṭikkhepaṭṭhena cāti catūhi kāraṇehi dukkhaṃ. Ettha ca ^b^santāpo^eb^ nāma dukkhadukkhatādivasena santāpanaṃ paridahanaṃ. Tato evassa dussahatāya ^b^dukkhamatā^eb^. Tissannaṃ dukkhatānaṃ saṃsāradukkhassa ca adhiṭṭhānatāya ^b^dukkhavatthukatā^eb^. Sukhasabhāvābhāvo eva ^b^sukhapaṭikkhepo. Vipariṇāmadhamma^eb^nti jarāya maraṇena ca vipariṇāmasabhāvaṃ. ^b^Kallaṃ nū^eb^ti yuttaṃ nu. ^b^Ta^eb^nti evaṃ aniccaṃ dukkhaṃ vipariṇāmadhammaṃ rūpaṃ. ^b^Etaṃ mamā^eb^ti taṇhāgāho mamaṅkārabhāvato. ^b^Esohamasmī^eb^ti mānagāho ahaṅkārabhāvato. ^b^Eso me attā^eb^ti diṭṭhigāho attabhāvavipallāsaggāhato. ^b^Taṇhāgāho^eb^ cettha aṭṭhasatataṇhāvicaritavasena, ^b^mānagāho^eb^ navavidhamānavasena, ^b^diṭṭhigāho^eb^ dvāsaṭṭhidiṭṭhivasena veditabbo. Imesaṃ tiṇṇaṃ taṇhāmānadiṭṭhigāhānaṃ vasena yuttaṃ nu taṃ samanupassitunti vuttaṃ hoti.</p>
<p>[03]Iti bhagavā aniccadukkhavasena anattalakkhaṇaṃyeva dassesi. Bhagavā hi katthaci aniccavasena anattataṃ dasseti, katthaci dukkhavasena, katthaci ubhayavasena. Tathā hi ‘‘cakkhu attāti yo vadeyya, taṃ na upapajjati, cakkhussa uppādopi vayopi paññāyati. Yassa kho pana uppādopi vayopi paññāyati, ‘attā me uppajjati ceva veti cā’ti iccassa evamāgataṃ hoti, tasmā taṃ na upapajjati. ‘Cakkhu attā’ti ^a^M3.0185^ea^ yo vadeyya, iti cakkhu anattā’’ti imasmiñca ^b^chachakkasutte^eb^ (ma. ni. 3.422) aniccavasena anattataṃ dassesi. ‘‘Rūpañca hidaṃ, bhikkhave, attā abhavissa…pe… evaṃ me rūpaṃ mā ahosī’’ti imasmiṃyeva anattalakkhaṇasutte dukkhavasena anattataṃ dassesi. ‘‘Rūpaṃ, bhikkhave, aniccaṃ, yadaniccaṃ taṃ dukkhaṃ, yaṃ dukkhaṃ tadanattā, yadanattā, taṃ ‘netaṃ mama, nesohamasmi, na me so attā’ti evametaṃ yathābhūtaṃ sammappaññāya daṭṭhabba’’nti imasmiṃ ^b^arahantasutte^eb^ (saṃ. ni. 3.76-77) ubhayavasena anattataṃ dassesi. Kasmā? Aniccaṃ dukkhañca pākaṭaṃ, anattā apākaṭaṃ. Paribhogabhājanādīsu hi bhinnesu ‘‘aho anicca’’nti vadanti, ‘‘aho anattā’’ti ^a^V3.0170^ea^ pana vattā nāma natthi. Sarīre gaṇḍapiḷakāsu vā uṭṭhitāsu kaṇṭakena vā viddhā ‘‘aho dukkha’’nti vadanti, ‘‘aho anattā’’ti pana vattā nāma natthi. Kasmā? Idañhi anattalakkhaṇaṃ nāma avibhūtaṃ duddasaṃ duppaññāpanaṃ. Tathā hi sarabhaṅgādayopi satthāro nāddasaṃsu, kuto paññāpanā, tena naṃ bhagavā aniccavasena vā dukkhavasena vā ubhayavasena vā dassesi. Tayidaṃ imasmimpi teparivaṭṭe aniccadukkhavaseneva dassitaṃ. ^b^Vedanā^eb^dīsupi eseva nayo.</p>
<p>[03]^b^22^eb^^b^.^eb^^b^Tasmātihā^eb^ti tasmā icceva vuttaṃ. ^b^Ti^eb^-kāra ^b^ha^eb^-kārā nipātā, yasmā ime pañcakkhandhā aniccā dukkhā anattā, tasmāti attho. ^b^Yaṃ kiñcī^eb^ti anavasesapariyādānametaṃ. ^b^Ya^eb^nti hi sāmaññena aniyamadassanaṃ, ^b^kiñcī^eb^ti pakārato bhedaṃ āmasitvā aniyamadassanaṃ. Ubhayenapi atītaṃ vā…pe… santike vā appaṃ vā bahuṃ vā yādisaṃ vā tādisaṃ vā napuṃsakaniddesārahaṃ sabbaṃ byāpetvā saṅgaṇhāti, tasmā anavasesapariyādānametaṃ ‘‘yaṃ kiñcī’’ti. Evañca sati aññesupi napuṃsakaniddesārahesu pasaṅgaṃ disvā tattha adhippetatthaṃ adhicca pavattanato atippasaṅgassa niyamanatthaṃ ^b^‘‘rūpa’’^eb^nti vuttaṃ. Evaṃ padadvayenapi rūpassa asesapariggaho kato hoti. Athassa atītādivibhāgaṃ ārabhati ^b^‘‘atītānāgatapaccuppanna’’^eb^ntiādinā. Tañhi kiñci atītaṃ kiñci anāgatādibhedanti. Esa nayo ^b^vedanā^eb^dīsupi.</p>
<p>[03]Tattha rūpaṃ tāva addhāsantatisamayakhaṇavasena catudhā atītaṃ nāma hoti, tathā anāgatapaccuppannaṃ. Tattha ^b^addhāvasena^eb^ tāva ekassa ekasmiṃ ^a^M3.0186^ea^ bhave paṭisandhito pubbe atītaṃ, cutito uddhamanāgataṃ, ubhinnamantare paccuppannaṃ. ^b^Santativasena^eb^ sabhāgekautusamuṭṭhānaekāhārasamauṭṭhānañca pubbāpariyavasena vattamānampi paccuppannaṃ, tato pubbe visabhāgautuāhārasamuṭṭhānaṃ atītaṃ, pacchā anāgataṃ. Cittajaṃ ekavīthiekajavanaekasamāpattisamuṭṭhānaṃ paccuppannaṃ, tato pubbe atītaṃ, pacchā anāgataṃ. Kammasamuṭṭhānassa pāṭiyekkaṃ santativasena atītādibhedo natthi. Tesaṃyeva pana utuāhāracittasamuṭṭhānānaṃ upatthambhakavasena tassa atītādibhāvo veditabbo. ^b^Samayavasena^eb^ ekamuhuttapubbaṇhasāyanharattidivādīsu samayesu santānavasena pavattamānaṃ taṃtaṃsamayavantaṃ rūpaṃ paccuppannaṃ nāma, tato pubbe atītaṃ, pacchā anāgataṃ. ^b^Khaṇavasena^eb^ uppādādikkhaṇattayapariyāpannaṃ paccuppannaṃ, tato pubbe atītaṃ, pacchā anāgataṃ, idamevettha nippariyāyaṃ, sesā pariyāyakathā.</p>
<p>[03]^b^Ajjhattaṃ^eb^^a^V3.0171^ea^^b^vā bahiddhā vā^eb^ti cakkhādipañcavidhaṃ rūpaṃ attabhāvaṃ adhikicca pavattattā ajjhattaṃ, sesaṃ tato bāhirattā bahiddhā. Apica niyakajjhattampi idha ajjhattaṃ, parapuggalikampi ca bahiddhāti veditabbaṃ. ^b^Oḷārikaṃ vā sukhumaṃ vā^eb^ti cakkhādīni nava, āpodhātuvajjā tisso dhātuyo cāti dvādasavidhaṃ rūpaṃ ghaṭṭanavasena gahetabbato oḷārikaṃ, sesaṃ tato viparītattā sukhumaṃ. ^b^Hīnaṃ vā paṇītaṃ vā^eb^ti ettha hīnapaṇītabhāvo pariyāyato nippariyāyato ca. Tattha akaniṭṭhānaṃ rūpato sudassīnaṃ rūpaṃ hīnaṃ, tadeva sudassānaṃ rūpato paṇītaṃ. Evaṃ yāva narakasattānaṃ rūpaṃ, tāva pariyāyato hīnapaṇītatā veditabbā. Nippariyāyato pana yaṃ ārammaṇaṃ katvā akusalavipākaviññāṇaṃ uppajjati, taṃ hīnaṃ aniṭṭhabhāvato. Yaṃ pana ārammaṇaṃ katvā kusalavipākaviññāṇaṃ uppajjati, taṃ paṇītaṃ iṭṭhabhāvato. Yathā hi akusalavipāko sayaṃ aniṭṭho aniṭṭhe eva uppajjati, na iṭṭhe, evaṃ kusalavipākopi sayaṃ iṭṭho iṭṭheyeva uppajjati, na aniṭṭhe. ^b^Yaṃ dūre santike vā^eb^ti yaṃ sukhumaṃ, tadeva duppaṭivijjhasabhāvattā dūre, itaraṃ suppaṭivijjhasabhāvattā santike. Apicettha okāsatopi upādāyupādāya dūrasantikatā veditabbā. ^b^Taṃ sabba^eb^nti taṃ atītādīhi padehi visuṃ niddiṭṭhaṃ sabbaṃ rūpaṃ. ^b^Sammappaññāya daṭṭhabba^eb^nti sahavipassanāya maggapaññāya daṭṭhabbaṃ.</p>
<p>[03]^b^Yā^eb^^a^M3.0187^ea^^b^kāci vedanā^eb^tiādīsu pana santativasena ca khaṇavasena ca vedanāya atītānāgatapaccuppannabhāvo veditabbo. Tattha (visuddhi. 2.497 ādayo) ^b^santativasena^eb^ ekavīthiekajavanaekasamāpattipariyāpannā ekavidhavisayasamāyogappavattā ca divasampi buddharūpaṃ passantassa dhammaṃ suṇantassa pavattasaddhādisahitavedanā paccuppannā, tato pubbe atītā, pacchā anāgatā. ^b^Khaṇavasena^eb^ khaṇattayapariyāpannā paccuppannā, tato pubbe atītā, pacchā anāgatā. Ajjhattabahiddhābhedo niyakajjhattavasena veditabbo. Oḷārikasukhumabhedo ‘‘akusalā vedanā oḷārikā, kusalābyākatā vedanā sukhumā’’tiādinā nayena ^b^vibhaṅge^eb^ (vibha. 11) vuttena jātisabhāvapuggalalokiyalokuttaravasena veditabbo. ^b^Jātivasena^eb^ tāva akusalavedanā sāvajjakiriyahetuto kilesasantāpasabhāvato ca avūpasantavuttīti kusalavedanāya oḷārikā, sabyāpārato saussāhato savipākato kilesasantāpasabhāvato sāvajjato ca vipākābyākatāya oḷārikā, savipākato kilesasantāpasabhāvato sabyāpajjato sāvajjato ca kiriyābyākatāya oḷārikā, kusalābyākatā pana vuttavipariyāyato akusalāya sukhumā. Dvepi kusalākusalavedanā sabyāpārato saussāhato savipākato ca yathāyogaṃ duvidhāyapi abyākatāya oḷārikā, vuttavipariyāyena duvidhāpi abyākatā tāhi sukhumā. Evaṃ tāva jātivasena oḷārikasukhumatā veditabbā.</p>
<p>[03]^b^Sabhāvavasena^eb^^a^V3.0172^ea^ pana dukkhavedanā nirassādato savipphārato ubbejanīyato abhibhavanato ca itarāhi dvīhi oḷārikā, itarā pana dve sātato santato paṇītato manāpato majjhattato ca yathāyogaṃ dukkhāya sukhumā. Ubho pana sukhadukkhā savipphārato khobhakaraṇato pākaṭato ca adukkhamasukhāya oḷārikā, sā vuttavipariyāyena tadubhayato sukhumā. Evaṃ sabhāvavasena oḷārikasukhumatā veditabbā. ^b^Puggalavasena^eb^ pana asamāpannassa vedanā nānārammaṇavikkhittabhāvato samāpannassa vedanāya oḷārikā, vipariyāyena itarā sukhumā. Evaṃ puggalavasena oḷārikasukhumatā veditabbā. ^b^Lokiyalokuttaravasena^eb^ pana sāsavā vedanā lokiyā. Sā āsavuppattihetuto ^a^M3.0188^ea^ oghaniyato yoganiyato ganthaniyato nīvaraṇiyato upādāniyato saṃkilesikato puthujjanasādhāraṇato ca anāsavāya oḷārikā, sā vipariyāyena sāsavāya sukhumā. Evaṃ lokiyalokuttaravasena oḷārikasukhumatā veditabbā.</p>
<p>[03]Tattha jātiādivasena sambhedo pariharitabbo. Akusalavipākakāyaviññāṇasampayuttā hi vedanā jātivasena abyākatattā sukhumāpi samānā sabhāvādivasena oḷārikā hoti. Vuttañhetaṃ ‘‘abyākatā vedanā sukhumā, dukkhā vedanā oḷārikā. Asamāpannassa vedanā oḷārikā, sāsavā vedanā oḷārikā’’ti (vibha. 11). Yathā ca dukkhavedanā, evaṃ sukhādayopi jātivasena oḷārikā, sabhāvādivasena sukhumā honti. Tasmā yathā jātiādivasena sambhedo na hoti, tathā vedanānaṃ oḷārikasukhumatā veditabbā. Seyyathidaṃ – abyākatā jātivasena kusalākusalāhi sukhumā. Na tattha ‘‘katamā abyākatā, kiṃ dukkhā, kiṃ sukhā, kiṃ samāpannassa, kiṃ asamāpannassa, kiṃ sāsavā, kiṃ anāsavā’’ti evaṃ sabhāvādibhedo parāmasitabbo. Esa nayo sabbattha.</p>
<p>[03]Apica ‘‘taṃ taṃ vā pana vedanaṃ upādāyupādāya vedanā oḷārikā sukhumā daṭṭhabbā’’ti vacanato akusalādīsupi lobhasahagatāya dosasahagatavedanā aggi viya attano nissayadahanato oḷārikā, lobhasahagatā sukhumā. Dosasahagatāpi niyatā oḷārikā, aniyatā sukhumā. Niyatāpi kappaṭṭhitikā oḷārikā, itarā sukhumā. Kappaṭṭhitikāsupi asaṅkhārikā oḷārikā, itarā sukhumā. Lobhasahagatā pana diṭṭhisampayuttā oḷārikā, itarā sukhumā. Sāpi niyatā kappaṭṭhitikā asaṅkhārikā oḷārikā, itarā sukhumā, avisesena akusalā bahuvipākā oḷārikā, appavipākā sukhumā. Kusalā pana appavipākā oḷārikā, bahuvipākā sukhumā.</p>
<p>[03]Apica ^a^V3.0173^ea^ kāmāvacarakusalā oḷārikā, rūpāvacarā sukhumā, tato arūpāvacarā, tato lokuttarā. Kāmāvacarā ca dānamayā oḷārikā, sīlamayā sukhumā, tato bhāvanāmayā. Bhāvanāmayāpi duhetukā oḷārikā ^a^M3.0189^ea^, tihetukā sukhumā. Tihetukāpi sasaṅkhārikā oḷārikā, asaṅkhārikā sukhumā. Rūpāvacarā paṭhamajjhānikā oḷārikā…pe… pañcamajjhānikā sukhumāva. Arūpāvacarā ākāsānañcāyatanasampayuttā oḷārikā…pe… nevasaññānāsaññāyatanasampayuttā sukhumāva. Lokuttarā ca sotāpattimaggasampayuttā oḷārikā…pe… arahattamaggasampayuttā sukhumāva. Esa nayo taṃtaṃbhūmivipākakiriyavedanāsu dukkhādiasamāpannādisāsavādivasena vuttavedanāsu ca.</p>
<p>[03]^b^Okāsavasena^eb^ cāpi niraye dukkhā oḷārikā, tiracchānayoniyaṃ sukhumā…pe… paranimmitavasavattī sukhumāva. Yathā ca dukkhā, evaṃ sukhāpi sabbattha yathānurūpaṃ yojetabbā. ^b^Vatthuvasena^eb^ cāpi hīnavatthukā yā kāci vedanā oḷārikā, paṇītavatthukā sukhumā. Hīnappaṇītabhede yā oḷārikā, sā hīnā. Yā ca sukhumā, sā paṇītāti veditabbā. Dūrapadaṃ pana akusalā vedanā kusalābyākatāhi vedanāhi dūre, santikapadaṃ akusalā vedanā akusalāya vedanāya santiketiādinā nayena vibhattaṃ. Tasmā akusalā vedanā visabhāgato asaṃsaṭṭhato asarikkhato ca kusalābyākatāhi dūre, tathā kusalābyākatā akusalāya. Esa nayo sabbavāresu. Akusalā pana vedanā sabhāgato ca saṃsaṭṭhato ca sarikkhato ca akusalāya santiketi. Taṃtaṃvedanāsampayuttānaṃ pana saññādīnampi evameva veditabbaṃ.</p>
<p>[03]^b^23^eb^^b^.^eb^^b^Sutavā^eb^ti āgamādhigamasaṅkhātena bāhusaccena samannāgatattā sutavā. ^b^Nibbindatī^eb^ti ukkaṇṭhati. Ettha ca ^b^nibbidā^eb^ti vuṭṭhānagāminīvipassanā adhippetā. ^b^Nibbindaṃ virajjatī^eb^ti ettha virāgavasena cattāro maggā kathitā. ^b^Virāgā vimuccatī^eb^ti virāgena maggeneva hetubhūtena paṭippassaddhivimuttivasena vimuccati. Iminā cattāri sāmaññaphalāni kathitāni. ^b^Vimuttasmiṃ vimuttamiti ñāṇaṃ hotī^eb^ti iminā pana paccavekkhaṇañāṇaṃ kathitaṃ. ^b^Khīṇā jātī^eb^tiādīhi tassa bhūmi. Tena hi ñāṇena ariyasāvako paccavekkhanto ‘‘khīṇā jātī’’tiādīni pajānāti. Katamā panassa jāti khīṇā, kathañca naṃ pajānātīti? Na tāvassa atītā jāti khīṇā pubbeva khīṇattā, na anāgatā anāgate vāyāmābhāvato, na paccuppannā. Yā pana maggassa abhāvitattā uppajjeyya ekacatupañcavokārabhavesu ekacatupañcakkhandhappabhedā jāti, sā maggassa bhāvitattā anuppādadhammataṃ ^a^M3.0190^ea^ āpajjanena khīṇā, taṃ so maggabhāvanāya pahīnakilese ^a^V3.0174^ea^ paccavekkhitvā kilesābhāve vijjamānampi kammaṃ āyatiṃ appaṭisandhikaṃ hotīti jānanto pajānāti.</p>
<p>[03]^b^Vusita^eb^nti vutthaṃ parivutthaṃ, kataṃ caritaṃ niṭṭhitanti attho. ^b^Brahmacariya^eb^nti maggabrahmacariyaṃ. Puthujjanakalyāṇakena hi saddhiṃ satta sekkhā maggabrahmacariyaṃ vasanti nāma, khīṇāsavo vutthavāso, tasmā ariyasāvako attano brahmacariyavāsaṃ paccavekkhanto ‘‘vusitaṃ brahmacariya’’nti pajānāti. ^b^Kataṃ karaṇīya^eb^nti catūsu saccesu catūhi maggehi pariññāpahānasacchikiriyābhāvanāvasena soḷasavidhampi kiccaṃ niṭṭhāpitanti attho. Puthujjanakalyāṇakādayo hi taṃ kiccaṃ karonti, khīṇāsavo katakaraṇīyo. Tasmā ariyasāvako attano karaṇīyaṃ paccavekkhanto ‘‘kataṃ karaṇīya’’nti pajānāti. ^b^Nāparaṃ itthattāyā^eb^ti idāni puna itthabhāvāya evaṃsoḷasakiccabhāvāya, kilesakkhayāya vā maggabhāvanākiccaṃ me natthīti pajānāti. Atha vā ^b^itthattāyā^eb^ti itthabhāvā imasmā evaṃpakārā idāni vattamānakkhandhasantānā aparaṃ khandhasantānaṃ mayhaṃ natthi, ime pana pañcakkhandhā pariññātā tiṭṭhanti chinnamūlakā rukkhā viya. Te carimakaviññāṇanirodhena anupādāno viya jātavedo nibbāyissantīti pajānāti.</p>
<p>[03]^b^24^eb^^b^.^eb^^b^Attamanā te bhikkhū bhagavato bhāsitaṃ abhinandu^eb^nti te bhikkhū sakamanā tuṭṭhamanā, pītisomanassehi vā samattamanā hutvā karavīkarutamañjunā kaṇṇasukhena paṇḍitajanahadayānaṃ amatābhisekasadisena brahmassarena bhāsato bhagavato vacanaṃ sukathitaṃ sulapitaṃ ‘‘evametaṃ bhagavā, evametaṃ sugatā’’ti matthakena sampaṭicchantā anumodiṃsu ceva sampaṭicchiṃsu cāti attho. Ayañhi ^b^abhinanda^eb^-saddo ‘‘abhinandati abhivadatī’’tiādīsu (saṃ. ni. 3.5; 4.114, 118) taṇhāyapi āgato. ‘‘Annamevābhinandanti, ubhaye devamānusā’’tiādīsu (saṃ. ni. 1.43) upagamanepi.</p>
<p>[21]‘‘Cirappavāsiṃ purisaṃ, dūrato sotthimāgataṃ;</p>
<p>[22]Ñātimittā suhajjā ca, abhinandanti āgata’’nti. (dha. pa. 219; vi. va. 861) –</p>
<p>[07]Ādīsu ^a^M3.0191^ea^ sampaṭicchanepi. ‘‘Abhinanditvā anumoditvā’’tiādīsu (ma. ni. 1.205) anumodanepi. Svāyamidha anumodanasampaṭicchanesu yujjati. Tena vuttaṃ ‘‘anumodiṃsu ceva sampaṭicchiṃsu ^a^V3.0175^ea^ cā’’ti. ^b^Anupādāya āsavehi cittāni vimucciṃsū^eb^ti anuppādanirodhena nirujjhamānehi āsavehi anupādāya aggahetvā kañci dhammaṃ ‘‘ahaṃ mamā’’ti anādiyitvāva cittāni vimucciṃsu. ^b^Cha arahanto^eb^ti bhagavatā saddhiṃ cha janā arahanto. Aññesaṃ pana devabrahmānampi arahattappattisambhavato idaṃ manussaarahanteyeva sandhāya vuttanti āha ^b^‘‘cha manussā arahanto hontī’’^eb^ti.</p>
<p>[06]Anattalakkhaṇasuttavaṇṇanā niṭṭhitā.</p>
<p>[06]Pañcavaggiyakathā niṭṭhitā.</p>
</h4>
</h3>
</h2>
<h2>
<h2n>Yasassa pabbajjākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^25^eb^^b^.^eb^ Idāni yasassa pabbajjaṃ dassetuṃ ^b^‘‘tena kho pana samayenā’’^eb^tiādi āraddhaṃ. Tatrāyaṃ anuttānapadavaṇṇanā – ^b^hemantiko^eb^tiādīsu (dī. ni. aṭṭha. 2.42; a. ni. aṭṭha. 2.3.39) yattha sukhaṃ hoti hemantakāle vasituṃ, ayaṃ hemantiko. Itaresupi eseva nayo. Ayaṃ panettha vacanattho – hemante vāso hemantaṃ uttarapadalopena, hemantaṃ arahatīti ^b^hemantiko^eb^. Itaresupi eseva nayo. Tattha vassiko pāsādo nātiucco hoti nātinīco, dvāravātapānānipissa nātibahūni nātitanūni, bhūmattharaṇapaccattharaṇakhajjabhojjānipettha missakāneva vaṭṭanti. Hemantike thambhāpi bhittiyopi nīcā honti, dvāravātapānāni tanukāni sukhumachiddāni, uṇhappavesanatthāya bhittiniyyūhāni hariyanti, bhūmattharaṇapaccattharaṇanivāsanapārupanāni panettha uṇhavikiriyāni kambalādīni vaṭṭanti, khajjabhojjaṃ siniddhaṃ kaṭukasannissitañca. Gimhike thambhāpi bhittiyopi uccā honti, dvāravātapānāni panettha bahūni vipulajātāni honti, bhūmattharaṇāni sītavikiriyāni dukūlamayāni vaṭṭanti, khajjabhojjāni madhurarasasītavikiriyāni, vātapānasamīpesu cettha navā cāṭiyo ṭhapetvā udakassa pūretvā nīluppalādīhi sañchādenti, tesu tesu padesesu udakayantāni karonti, yehi deve vassante viya udakadhārā nikkhamanti.</p>
<p>[03]^b^Nippurisehī^eb^ti ^a^M3.0192^ea^ purisavirahitehi. Na kevalañcettha tūriyāneva nippurisāni, sabbaṭṭhānānipi nippurisāneva. Dovārikāpi itthiyova, nahāpanādiparikammakarāpi itthiyova. Pitā kira ‘‘tathārūpaṃ issariyasukhasampattiṃ anubhavamānassa purisaṃ disvā parisaṅkā uppajjati, sā me puttassa mā ahosī’’ti sabbakiccesu itthiyova ṭhapāpesi. ^b^Pañcahi kāmaguṇehī^eb^ti ^a^V3.0176^ea^ rūpasaddādīhi pañcahi kāmakoṭṭhāsehi. ^b^Samappitassā^eb^ti sammā appitassa, upetassāti attho. ^b^Samaṅgībhūtassā^eb^ti tasseva vevacanaṃ. ^b^Paricārayamānassā^eb^ti parito cārayamānassa, tasmiṃ tasmiṃ kāmaguṇe indriyāni cārayamānassāti attho. ^b^Āḷambara^eb^nti paṇavaṃ. ^b^Vikesika^eb^nti muttakesaṃ, vippakiṇṇakesanti attho. ^b^Vikkheḷika^eb^nti vissandamānalālaṃ. ^b^Vippalapantiyo^eb^ti viruddhaṃ palapantiyo vā rudantiyo vā. ^b^Susānaṃ maññe^eb^ti āmakasusānaṃ viya addasa sakaṃ parijananti sambandho. ^b^Udānaṃ udānesī^eb^ti saṃvegavasena udānaṃ udānesi, saṃvegavasappavattaṃ vācaṃ nicchāresīti attho.</p>
<p>[03]^b^26^eb^^b^.^eb^^b^Idaṃ kho yasā^eb^ti bhagavā nibbānaṃ sandhāyāha. Tañhi taṇhādīhi kilesehi anupaddutaṃ anupassaṭṭhañca. ^b^Anupubbiṃ katha^eb^nti (dī. ni. aṭṭha. 2.75; ma. ni. aṭṭha. 2.69) dānānantaraṃ sīlaṃ, sīlānantaraṃ saggaṃ, saggānantaraṃ magganti evamanupaṭipāṭikathaṃ. Tattha ^b^dānakathā^eb^ nāma ‘‘idaṃ dānaṃ nāma sukhānaṃ nidānaṃ, sampattīnaṃ mūlaṃ, bhogānaṃ patiṭṭhā, visamagatassa tāṇaṃ leṇaṃ gati parāyaṇaṃ, idhalokaparalokesu dānasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ natthi. Idañhi avassayaṭṭhena ratanamayasīhāsanasadisaṃ, patiṭṭhānaṭṭhena mahāpathavīsadisaṃ, ārammaṇaṭṭhena ālambanarajjusadisaṃ, idañhi dukkhanittharaṇaṭṭhena nāvā, samassāsanaṭṭhena saṅgāmasūro, bhayaparittāṇaṭṭhena susaṅkhatanagaraṃ, maccheramalādīhi anupalittaṭṭhena padumaṃ, tesaṃ nidahanaṭṭhena aggi, durāsadaṭṭhena āsīviso, asantāsanaṭṭhena sīho, balavantaṭṭhena hatthī, abhimaṅgalasammataṭṭhena setausabho, khemantabhūmisampāpanaṭṭhena valāhako assarājā. Dānaṃ nāmetaṃ mayā gatamaggo, mayheveso vaṃso, mayā dasa pāramiyo pūrentena velāmamahāyaññā mahāgovindamahāyaññā mahāsudassanamahāyaññā vessantaramahāyaññāti aneke mahāyaññā pavattitā, sasabhūtena jalite ^a^M3.0193^ea^ aggikkhandhe attānaṃ niyyātentena sampattayācakānaṃ cittaṃ gahitaṃ. Dānañhi loke sakkasampattiṃ deti, mārasampattiṃ brahmasampattiṃ cakkavattisampattiṃ sāvakapāramiñāṇaṃ paccekabodhiñāṇaṃ abhisambodhiñāṇaṃ detī’’ti evamādinā dānaguṇappaṭisaṃyuttakathā.</p>
<p>[03]Yasmā pana dānaṃ dadanto sīlaṃ samādātuṃ sakkoti, tasmā tadanantaraṃ sīlakathaṃ kathesi. Dānañhi nāma dakkhiṇeyyesu hitajjhāsayena pūjanajjhāsayena vā attano santakassa paresaṃ pariccajanaṃ, tasmā dāyako sattesu ekantahitajjhāsayo purisapuggalo, paresaṃ vā santakaṃ haratīti aṭṭhānametaṃ. Tasmā dānaṃ dadanto sīlaṃ samādātuṃ sakkotīti dānānantaraṃ sīlaṃ vuttaṃ. Apica ^b^dānakathā^eb^ tāva pacurajanesupi pavattiyā sabbasādhāraṇattā sukarattā sīle patiṭṭhānassa ^a^V3.0177^ea^ upāyabhāvato ca ādito kathitā. Pariccāgasīlo hi puggalo pariggahavatthūsu nissaṅgabhāvato sukheneva sīlāni samādiyati, tattha ca suppatiṭṭhito hoti. Sīlena dāyakapaṭiggāhakavisuddhito parānuggahaṃ vatvā parapīḷānivattivacanato kiriyadhammaṃ vatvā akiriyadhammavacanato bhogayasasampattihetuṃ vatvā bhavasampattihetuvacanato ca dānakathānantaraṃ sīlakathā kathitā.</p>
<p>[03]^b^Sīlakathā^eb^ nāma ‘‘sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ gati parāyaṇaṃ. Sīlaṃ nāmetaṃ mama vaṃso, ahaṃ saṅkhapālanāgarājakāle bhūridattanāgarājakāle campeyyanāgarājakāle sīlavarājakāle mātuposakahatthirājakāle chaddantahatthirājakāleti anantesu attabhāvesu sīlaṃ paripūresiṃ. Idhalokaparalokasampattīnañhi sīlasadiso avassayo sīlasadisā patiṭṭhā ārammaṇaṃ tāṇaṃ leṇaṃ gati parāyaṇaṃ natthi, sīlālaṅkārasadiso alaṅkāro natthi, sīlapupphasadisaṃ pupphaṃ natthi, sīlagandhasadiso gandho natthi. Sīlālaṅkārena hi alaṅkataṃ sīlakusumapiḷandhanaṃ sīlagandhānulittaṃ sadevakopi loko olokento tittiṃ na gacchatī’’ti evamādisīlaguṇappaṭisaṃyuttakathā.</p>
<p>[03]Idaṃ pana sīlaṃ nissāya ayaṃ saggo labbhatīti dassanatthaṃ sīlānantaraṃ saggakathaṃ kathesi. ^b^Saggakathā^eb^ nāma ‘‘ayaṃ saggo nāma iṭṭho kanto manāpo ^a^M3.0194^ea^, niccamettha kīḷā, niccaṃ sampattiyo labbhanti, cātumahārājikā devā navutivassasatasahassāni dibbasukhaṃ dibbasampattiṃ paṭilabhanti, tāvatiṃsā tisso ca vassakoṭiyo saṭṭhi ca vassasatasahassānī’’ti evamādisaggaguṇapaṭisaṃyuttakathā. Saggasampattiṃ kathayantānañhi buddhānaṃ mukhaṃ nappahoti. Vuttampi cetaṃ ‘‘anekapariyāyena kho ahaṃ, bhikkhave, saggakathaṃ katheyya’’ntiādi.</p>
<p>[03]Evaṃ saggakathāya palobhetvā puna hatthiṃ alaṅkaritvā tassa soṇḍaṃ chindanto viya ayampi saggo anicco addhuvo, na ettha chandarāgo kātabboti dassanatthaṃ ‘‘appassādā kāmā bahudukkhā bahupāyāsā, ādīnavo ettha bhiyyo’’tiādinā (ma. ni. 1.177; pāci. 417) nayena kāmānaṃ ādīnavaṃ okāraṃ saṃkilesaṃ kathesi. Tattha ^b^ādīnavo^eb^ti doso, aniccatādinā appassādatādinā ca dūsitabhāvoti attho. Atha vā ādīnaṃ vāti pavattatīti ^b^ādīnavo,^eb^ paramakapaṇatā. Tathā ca kāmā yathābhūtaṃ paccavekkhantānaṃ paccupatiṭṭhanti. ^b^Okāro^eb^ti lāmakabhāvo nihīnabhāvo aseṭṭhehi sevitabbatā seṭṭhehi na sevitabbatā ca. ^b^Saṃkileso^eb^ti tehi sattānaṃ saṃkilissanaṃ, vibādhetabbatā upatāpetabbatāti attho.</p>
<p>[03]Evaṃ ^a^V3.0178^ea^ kāmādīnavena tajjetvā ^b^nekkhamme ānisaṃsaṃ pakāsesi^eb^. Yattakā ca kāmesu ādīnavā, paṭipakkhato tattakāva nekkhamme ānisaṃsā. Apica ‘‘nekkhammaṃ nāmetaṃ asambādhaṃ asaṃkiliṭṭhaṃ, nikkhantaṃ kāmehi, nikkhantaṃ kāmasaññāya, nikkhantaṃ kāmavitakkehi, nikkhantaṃ kāmapariḷāhehi, nikkhantaṃ byāpārato’’tiādinā nayena nekkhamme ānisaṃsaṃ pakāsesi, pabbajjāya jhānādīsu ca guṇe vibhāvesi vaṇṇesi. Ettha ca saggaṃ kathetvā svāyaṃ saggo rāgādīhi upakkiliṭṭho, sabbathāpi anupakkiliṭṭho ariyamaggoti dassanatthaṃ saggānantaraṃ maggo kathetabbo. Maggañca kathentena tadadhigamupāyasandassanatthaṃ saggapariyāpannāpi pageva itare sabbepi kāmā nāma bahvādīnavā aniccā addhuvā vipariṇāmadhammāti kāmānaṃ ādīnavo, hīnā gammā pothujjanikā anariyā anatthasañhitāti tesaṃ okāro lāmakabhāvo, sabbepi bhavā kilesānaṃ vatthubhūtāti tattha saṃkileso, sabbasaṃkilesavippamuttaṃ nibbānanti nekkhamme ānisaṃso ^a^M3.0195^ea^ ca kathetabboti kāmesu ādīnavo okāro saṃkileso nekkhamme ca ānisaṃso pakāsitoti daṭṭhabbaṃ.</p>
<p>[03]^b^Kallacitta^eb^nti kammaniyacittaṃ, heṭṭhā pavattitadesanāya assaddhiyādīnaṃ cittadosānaṃ vigatattā uparidesanāya bhājanabhāvūpagamanena kammakkhamacittanti attho. Assaddhiyādayo vā yasmā cittassa rogabhūtā tadā tassa vigatā, tasmā kallacittaṃ arogacittanti attho. Diṭṭhimānādikilesavigamena ^b^muducittaṃ,^eb^ kāmacchandādivigamena ^b^vinīvaraṇacittaṃ,^eb^ sammāpaṭipattiyaṃ uḷārapītipāmojjayogena ^b^udaggacittaṃ^eb^. Tattha saddhāsampattiyā pasannacittaṃ yadā bhagavā aññāsīti sambandho. Atha vā ^b^kallacitta^eb^nti kāmacchandavigamena arogacittaṃ. ^b^Muducitta^eb^nti byāpādavigamena mettāvasena akaṭhinacittaṃ. ^b^Vinīvaraṇacitta^eb^nti uddhaccakukkuccavigamena vikkhepassa vigatattā tena apihitacittaṃ. ^b^Udaggacitta^eb^nti thinamiddhavigamena sampaggahavasena alīnacittaṃ. ^b^Pasannacitta^eb^nti vicikicchāvigamena sammāpaṭipattiyaṃ adhimuttacittanti evampettha attho veditabbo. ^b^Sāmukkaṃsikā^eb^ti sāmaṃ ukkaṃsikā, attanāyeva uddharitvā gahitā, sayambhūñāṇena diṭṭhā asādhāraṇā aññesanti attho. Kā ca pana sāti? Ariyasaccadesanā. Tenevāha ‘‘dukkhaṃ samudayaṃ nirodhaṃ magga’’nti.</p>
<p>[03]^b^Seyyathāpī^eb^tiādinā upamāvasena tassa kilesappahānaṃ ariyamagguppādañca dasseti. ^b^Apagatakāḷaka^eb^nti vigatakāḷakaṃ. ^b^Sammadevā^eb^ti suṭṭhu eva. ^b^Rajana^eb^nti nīlapītādiraṅgajātaṃ. ^b^Paṭiggaṇheyyā^eb^ti gaṇheyya, pabhassaraṃ bhaveyya. ^b^Tasmiṃyeva āsane^eb^ti tassaṃyeva nisajjāyaṃ. Etenassa lahuvipassakatā tikkhapaññatā sukhapaṭipadakhippābhiññatā ca dassitā hoti. ^b^Viraja^eb^ntiādi ^a^V3.0179^ea^ vuttanayameva. Tatridaṃ upamāsaṃsandanaṃ – vatthaṃ viya cittaṃ, vatthassa āgantukamalehi kiliṭṭhabhāvo viya cittassa rāgādimalehi saṃkiliṭṭhabhāvo, dhovanasilā viya anupubbikathā, udakaṃ viya saddhā, udakena temetvā temetvā ūsagomayachārikakhārakehi kāḷakapadese sammadditvā vatthassa dhovanapayogo viya saddhāsinehena temetvā temetvā satisamādhipaññāhi dose sithile katvā sīlasutādividhinā cittassa sodhane vīriyārambho, tena payogena vatthe kāḷakāpagamo viya vīriyārambhena kilesavikkhambhanaṃ, raṅgajātaṃ ^a^M3.0196^ea^ viya ariyamaggo, tena suddhassa vatthassa pabhassarabhāvo viya vikkhambhitakilesassa cittassa maggena pariyodapananti.</p>
<p>[03]^b^27^eb^^b^.^eb^^b^Assadūte^eb^ti āruḷhaasse dūte. ^b^Iddhābhisaṅkhāra^eb^nti iddhikiriyaṃ. ^b^Abhisaṅkharesī^eb^ti abhisaṅkhari, akāsīti attho. Kimatthanti ce? Ubhinnaṃ paṭilabhitabbavisesantarāyanisedhanatthaṃ. Yadi hi so puttaṃ passeyya, puttassapi arahattappatti seṭṭhissapi dhammacakkhupaṭilābho na siyā. Adiṭṭhasaccopi hi ‘‘dehi te mātuyā jīvita’’nti yācanto kathañhi nāma vikkhepaṃ paṭibāhitvā bhagavato dhammadesanānusārena ñāṇaṃ pesetvā dhammacakkhuṃ paṭilabheyya, yaso ca evaṃ tena yāciyamāno kathaṃ taṃ vikkhepaṃ paṭibāhitvā arahatte patiṭṭhaheyya.</p>
<p>[03]^b^Etadavocā^eb^ti bhagavato dhammadesanaṃ abbhanumodamāno etaṃ ‘‘abhikkantaṃ bhante’’tiādivacanaṃ avoca. ^b^Abhikkanta^eb^-saddo cāyamidha abbhanumodane, tasmā sādhu sādhu bhanteti vuttaṃ hoti.</p>
<p>[21]‘‘Bhaye kodhe pasaṃsāyaṃ, turite kotūhalacchare;</p>
<p>[22]Hāse soke pasāde ca, kare āmeḍitaṃ budho’’ti. –</p>
<p>[07]Imināva lakkhaṇena idha pasādavasena pasaṃsāvasena cāyaṃ dvikkhattuṃ vuttoti veditabbo. ^b^Seyyathāpī^eb^tiādinā catūhi upamāhi bhagavato desanaṃ thometi. Tattha ^b^nikkujjita^eb^nti adhomukhaṭhapitaṃ, heṭṭhāmukhajātaṃ vā. ^b^Ukkujjeyyā^eb^ti uparimukhaṃ kareyya. ^b^Paṭicchanna^eb^nti tiṇapaṇṇādichāditaṃ. ^b^Vivareyyā^eb^ti ugghāṭeyya. ^b^Mūḷhassā^eb^ti disāmūḷhassa. ^b^Maggaṃ ācikkheyyā^eb^ti hatthe gahetvā ‘‘esa maggo’’ti vadeyya. ^b^Andhakāre^eb^ti kāḷapakkhacātuddasī aḍḍharatti ghanavanasaṇḍameghapaṭalehi caturaṅgatame.</p>
<p>[03]Evaṃ ^a^V3.0180^ea^ desanaṃ thometvā imāya desanāya ratanattaye pasannacitto pasannākāraṃ karonto ^b^‘‘esāha’’^eb^ntiādimāha. Tattha ^b^esāha^eb^nti eso ahaṃ. ^b^Upāsakaṃ maṃ bhagavā dhāretū^eb^ti maṃ bhagavā ‘‘upāsako aya’’nti evaṃ dhāretu, jānātūti attho. ^b^Ajjatagge^eb^ti etthāyaṃ ^b^agga^eb^-saddo ādiatthe, tasmā ^b^ajjatagge^eb^ti ajjataṃ ādiṃ katvāti ^a^M3.0197^ea^ evamattho veditabbo. Ajjatanti ajjabhāvaṃ. ‘‘Ajjadagge’’ti vā pāṭho, ^b^da^eb^-kāro padasandhikaro, ajja aggaṃ katvāti attho. ^b^Pāṇupeta^eb^nti pāṇehi upetaṃ. Yāva me jīvitaṃ pavattati, tāva upetaṃ, anaññasatthukaṃ tīhi saraṇagamanehi saraṇaṃ gataṃ upāsakaṃ kappiyakārakaṃ maṃ bhagavā dhāretu jānātu. Ahañhi sacepi me tikhiṇena asinā sīsaṃ chindeyya, neva buddhaṃ ‘‘na buddho’’ti vā, dhammaṃ ‘‘na dhammo’’ti vā, saṅghaṃ ‘‘na saṅgho’’ti vā vadeyyanti evaṃ attasanniyyātanena saraṇaṃ agamāsi. Evaṃ ‘‘abhikkanta’’ntiādīnaṃ anuttānapadattho veditabbo, vitthāro pana heṭṭhā verañjakaṇḍavaṇṇanāyaṃ āgatoyevāti idha na dassito.</p>
<p>[03]^b^28^eb^^b^.^eb^^b^Bhūmiṃ paccavekkhantassā^eb^ti attanā diṭṭhamatthaṃ paccavekkhantassa. ^b^Iddhābhisaṅkhāraṃ paṭippassambhesī^eb^ti yathā taṃ seṭṭhi gahapati tattha nisinnova yasaṃ kulaputtaṃ passati, tathā adhiṭṭhāsīti attho. ^b^Adhivāsetū^eb^ti sampaṭicchatu. ^b^Ajjatanāyā^eb^ti yaṃ me tumhesu sakkāraṃ karoto ajja bhavissati puññañca pītipāmojjañca, tadatthāya. ^b^Adhivāsesi bhagavā tuṇhībhāvenā^eb^ti bhagavā kāyaṅgaṃ vā vācaṅgaṃ vā acopetvā abbhantareyeva khantiṃ karonto tuṇhībhāvena adhivāsesi, seṭṭhissa anuggahatthaṃ manasāva sampaṭicchīti vuttaṃ hoti. ^b^‘‘Ehi bhikkhū’’ti bhagavā avocā^eb^ti tassa kira iddhimayapattacīvarassa upanissayaṃ olokento anekāsu jātīsu cīvarādiaṭṭhaparikkhāradānaṃ disvā ‘‘ehi bhikkhū’’ti avoca. So tāvadeva bhaṇḍu kāsāvavasano aṭṭhahi bhikkhuparikkhārehi sarīre paṭimukkeheva vassasaṭṭhikatthero viya bhagavantaṃ namassamānova nisīdi. Yo hi cīvarādike aṭṭha parikkhāre pattacīvarameva vā sotāpannādiariyassa puthujjanasseva vā sīlasampannassa datvā ‘‘idaṃ parikkhāradānaṃ anāgate ehibhikkhubhāvāya paccayo hotū’’ti patthanaṃ paṭṭhapeti, tassa taṃ sati adhikārasampattiyaṃ buddhānaṃ sammukhībhāve iddhimayaparikkhāralābhāya saṃvattatīti veditabbaṃ.</p>
<p>[03]^b^29^eb^^b^.^eb^^b^Paṇītenā^eb^ti uttamena. ^b^Sahatthā^eb^ti sahatthena. ^b^Santappetvā^eb^ti suṭṭhu tappetvā, paripuṇṇaṃ suhitaṃ yāvadatthaṃ katvā. ^b^Sampavāretvā^eb^ti suṭṭhu pavāretvā, alaṃ alanti hatthasaññāya paṭikkhipāpetvā. ^b^Bhuttāvi^eb^nti bhuttavantaṃ ^a^M3.0198^ea^. ^b^Onītapattapāṇi^eb^nti pattato onītapāṇiṃ, apanītahatthanti vuttaṃ hoti. ‘‘Onittapattapāṇi’’ntipi pāṭho, tassattho – onittaṃ nānābhūtaṃ vinābhūtaṃ ^a^V3.0181^ea^ pattaṃ pāṇito assāti onittapattapāṇi, taṃ ^b^onittapattapāṇiṃ,^eb^ hatthe ca pattañca dhovitvā ekamantaṃ pattaṃ nikkhipitvā nisinnanti attho. ^b^Ekamantaṃ nisīdiṃsū^eb^ti bhagavantaṃ evaṃbhūtaṃ ñatvā ekasmiṃ okāse nisīdiṃsūti attho. ^b^Dhammiyā kathāyā^eb^tiādīsu taṅkhaṇānurūpāya dhammiyā kathāya diṭṭhadhammikasamparāyikaatthaṃ ^b^sandassetvā^eb^ kusale ca dhamme ^b^samādapetvā^eb^ tattha ca naṃ ^b^samuttejetvā^eb^ saussāhaṃ katvā tāya ca saussāhatāya aññehi ca vijjamānaguṇehi ^b^sampahaṃsetvā^eb^ dhammaratanavassaṃ vassitvā uṭṭhāyāsanā pakkāmi.</p>
<p>[06]Yasassa pabbajjākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Catugihisahāyapabbajjākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^30^eb^^b^.^eb^ Idāni tassa sahāyānaṃ pabbajjaṃ dassento ^b^‘‘assosuṃ kho’’^eb^tiādimāha. Tatrāyaṃ anuttānapadavaṇṇanā – seṭṭhino ca anuseṭṭhino ca yesaṃ kulānaṃ tāni seṭṭhānuseṭṭhīni kulāni, tesaṃ ^b^seṭṭhānuseṭṭhīnaṃ kulānaṃ,^eb^ paveṇivasena āgatehi seṭṭhīhi ca anuseṭṭhīhi ca samannāgatānaṃ kulānanti attho. ^b^Vimalo^eb^tiādīni tesaṃ puttānaṃ nāmāni. ^b^Kesamassuṃ ohāretvā^eb^ti kesañca massuñca oropetvā. ^b^Kāsāyāni vatthānī^eb^ti kasāyarasapītāni brahmacariyaṃ carantānaṃ anucchavikāni vatthāni. ^b^Orako^eb^ti ūnako lāmako. Sesamettha vuttanayameva.</p>
<p>[06]Catugihisahāyapabbajjākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Paññāsagihisahāyapabbajjākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^31^eb^^b^.^eb^ Paññāsamattānaṃ gihisahāyānaṃ pabbajjāyapi yaṃ vattabbaṃ, taṃ vuttameva. Imesaṃ pana sabbesaṃ pubbayogo vattabboti taṃ dassetuṃ ^b^‘‘yasaādīnaṃ^eb^^a^M3.0199^ea^^b^kulaputtānaṃ ayaṃ pubbayogo’’^eb^tiādimāha. Tattha ^b^vaggabandhanenā^eb^ti gaṇabandhanena, ekībhūtāti vuttaṃ hoti. ^b^Anāthasarīrānī^eb^ti anāthāni matakaḷevarāni. ^b^Paṭijaggantā^eb^ti bahi nīharitvā jhāpentā.</p>
<p>[06]Paññāsagihisahāyapabbajjākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Mārakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^32^eb^^b^.^eb^ Idāni ^a^V3.0182^ea^ saraṇagamanūpasampadaṃ dassetuṃ ^b^‘‘atha kho bhagavā’’^eb^tiādi āraddhaṃ. Tatrāyaṃ anupubbapadavaṇṇanā (saṃ. ni. aṭṭha. 1.1.141) – ^b^muttāha^eb^nti mutto ahaṃ. ^b^Cārika^eb^nti anupubbagamanacārikaṃ, gāmanigamarājadhānīsu anukkamena gamanasaṅkhātaṃ cārikanti attho. ^b^Carathā^eb^ti divasaṃ yojanaparamaṃ gacchantā caratha. ^b^Mā ekena dve agamitthā^eb^ti ekena maggena dvīsu gatesu ekasmiṃ dhammaṃ desente ekena tuṇhībhūtena ṭhātabbaṃ hoti, tasmā evamāha. ^b^Ādikalyāṇa^eb^nti ādimhi kalyāṇaṃ sundaraṃ bhaddakaṃ, tathā ^b^majjhapariyosānesu^eb^. Ādimajjhapariyosānañca nāmetaṃ sāsanassa ca desanāya ca vasena dubbidhaṃ. Tattha sāsanassa sīlaṃ ādi, samathavipassanāmaggā majjhaṃ, phalanibbānāni pariyosānaṃ. Sīlasamādhayo vā ādi, vipassanāmaggā majjhaṃ, phalanibbānāni pariyosānaṃ. Sīlasamādhivipassanā vā ādi, maggo majjhaṃ, phalanibbānāni pariyosānaṃ. Desanāya pana catuppadikagāthāya tāva paṭhamapādo ādi, dutiyatatiyā majjhaṃ, catuttho pariyosānaṃ. Pañcapadachappadānaṃ paṭhamapādo ādi, avasānapādo pariyosānaṃ, sesā majjhaṃ. Ekānusandhikassa suttassa nidānaṃ ādi, idamavocāti pariyosānaṃ, sesaṃ majjhaṃ. Anekānusandhikassa suttassa majjhe bahukampi anusandhi majjhameva, nidānaṃ ādi, idamavocāti pariyosānaṃ. ^b^Sāttha^eb^nti sātthakaṃ katvā desetha. ^b^Sabyañjana^eb^nti byañjanehi ceva padehi ca paripūraṃ katvā desetha. ^b^Kevalaparipuṇṇa^eb^nti sakalaparipuṇṇaṃ. ^b^Parisuddha^eb^nti nirupakkilesaṃ. ^b^Brahmacariya^eb^nti sikkhattayasaṅgahaṃ sāsanabrahmacariyaṃ. ^b^Pakāsethā^eb^ti āvi karotha.</p>
<p>[03]^b^Apparajakkhajātikā^eb^ti paññācakkhumhi appakilesarajasabhāvā, dukūlasāṇiyā paṭicchannā viya catuppadikagāthāpariyosāne arahattaṃ pattuṃ samatthā ^a^M3.0200^ea^ sattā santīti attho. ^b^Parihāyantī^eb^ti alābhaparihāniyā dhammato parihāyanti. Tenevāha ^b^‘‘anadhigataṃ nādhigacchantā visesādhigamato parihāyantī’’^eb^ti. ^b^Senānigamo^eb^ti senāya nigamo. Paṭhamakappikānaṃ kira tasmiṃ ṭhāne senāniveso ahosi, tasmā so padeso ‘‘senānigamo’’ti vuccati. ‘‘Senānigāmo’’tipi pāṭho, senāni nāma sujātāya pitā, tassa gāmoti attho. ^b^Tenupasaṅkamissāmī^eb^ti nāhaṃ tumhe uyyojetvā pariveṇādīni kāretvā upaṭṭhākādīhi paricariyamāno viharissāmi, tiṇṇaṃ pana jaṭilānaṃ aḍḍhuḍḍhāni pāṭihāriyasahassāni dassetvā dhammameva desetuṃ upasaṅkamissāmi.</p>
<p>[03]^b^33^eb^^b^.^eb^^b^Māro pāpimā^eb^ti attano visayaṃ atikkamituṃ paṭipanne satte māretīti ^b^māro,^eb^ pare ^a^V3.0183^ea^ pāpe niyojeti, sayaṃ vā pāpe niyuttoti ^b^pāpimā^eb^. Aññānipissa kaṇho adhipati vasavattī antako namuci pamattabandhūtiādīni bahūni nāmāni, idha pana nāmadvayameva gahitaṃ. ^b^Upasaṅkamī^eb^ti ‘‘ayaṃ samaṇo gotamo mahāyuddhaṃ vicārento viya ‘mā ekena dve agamittha, dhammaṃ desethā’ti saṭṭhi jane uyyojeti, imasmiṃ pana ekasmimpi dhammaṃ desente mayhaṃ cittassa sātaṃ natthi, evaṃ bahūsu desentesu kuto bhavissati, paṭibāhāmi na’’nti cintetvā upasaṅkami.</p>
<p>[03]^b^Sabbapāsehī^eb^ti sabbehi kilesapāsehi. ^b^Ye dibbā ye ca mānusā^eb^ti ye dibbakāmaguṇasaṅkhātā mānusakakāmaguṇasaṅkhātā ca kilesapāsā nāma atthi, sabbehi tehi tvaṃ baddhoti vadati. ^b^Mahābandhanabaddho^eb^ti mahatā kilesabandhanena baddho, mahati vā bandhane baddho, kilesabandhanassa ṭhānabhūte bhavacārake baddhoti attho. ^b^Na me samaṇa mokkhasī^eb^ti samaṇa tvaṃ mama visayato na muccissasi. ‘‘Na me samaṇa mokkhasī’’ti ca idaṃ māro ‘‘muttāhaṃ, bhikkhave, sabbapāsehī’’ti bhagavato vacanaṃ asaddahanto vadati, saddahantopi vā ‘‘evamayaṃ paresaṃ sattānaṃ mokkhāya ussāhaṃ na kareyyā’’ti santajjento kohaññe ṭhatvā vadati.</p>
<p>[03]^b^Nihato^eb^ti tvaṃ mayā nihato, nibbisevanabhāvaṃ gamito parājitoti attho. Antalikkhe carante pañcābhiññepi bandhatīti ^b^antalikkhacaro^eb^. Rāgapāso hi antalikkhacaresupi kiccasādhanato ‘‘antalikkhacaro’’ti ^a^M3.0201^ea^ vuccati, teneva naṃ māropi antalikkhacaroti maññati. Manasi jātoti ^b^mānaso,^eb^ manasampayuttoti attho. Sesamettha uttānatthameva.</p>
<p>[06]Mārakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pabbajjūpasampadākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^34^eb^^b^.^eb^ ‘‘Anujānāmi bhikkhave’’tiādikāya pana pāḷiyā yo pabbajjūpasampadāvinicchayo vattabbo, taṃ vitthārato dassetuṃ ^b^‘‘pabbajjāpekkhaṃ kulaputtaṃ pabbājentenā’’^eb^tiādimāha. Tattha ye puggalā paṭikkhittāti sambandho. ^b^Sayaṃ pabbājetabbo^eb^ti kesacchedanādīni sayaṃ karontena pabbājetabbo. Kesacchedanaṃ kāsāyacchādanaṃ saraṇadānanti hi imāni tīṇi karonto ^b^‘‘pabbājetī’’^eb^ti vuccati. Etesu ekaṃ dve vāpi karonto tathā voharīyatiyeva, tasmā ^b^etaṃ pabbājehī^eb^ti kesacchedanaṃ kāsāyacchādanañca sandhāya vuttaṃ. ^b^Upajjhāyaṃ^eb^^a^V3.0184^ea^^b^uddissa pabbājetī^eb^ti etthāpi eseva nayo. ^b^Khaṇḍasīmaṃ netvā^eb^ti bhaṇḍukammārocanapariharaṇatthaṃ vuttaṃ. Tena sabhikkhuke vihāre aññampi ‘‘etassa kese chindā’’ti vattuṃ na vaṭṭati. ^b^Pabbājetvā^eb^ti kesacchedanaṃ sandhāya vadati. ^b^Bhikkhuto añño pabbājetuṃ na labhatī^eb^ti saraṇadānaṃ sandhāya vuttaṃ. Tenevāha ^b^‘‘sāmaṇero panā’’^eb^tiādi. ^b^Bhabbarūpo^eb^ti bhabbasabhāvo. Tamevatthaṃ pariyāyantarena vibhāveti ^b^‘‘sahetuko’’^eb^ti. ^b^Ñāto^eb^ti pākaṭo. ^b^Yasassī^eb^ti parivārasampattiyā samannāgato.</p>
<p>[03]Vaṇṇasaṇṭhānagandhāsayokāsavasena asucijegucchapaṭikūlabhāvaṃ pākaṭaṃ karontenāti sambandho. Tattha ^b^kesā^eb^ nāmete vaṇṇatopi paṭikūlā, saṇṭhānatopi gandhatopi āsayatopi okāsatopi paṭikūlā. Manuññepi (visuddhi. 1.183; vibha. aṭṭha. 356; sārattha. ṭī. pārājikakaṇḍa 2.162) hi yāgupatte vā bhattapatte vā kesavaṇṇaṃ kiñci disvā ‘‘kesamissakamidaṃ, haratha na’’nti jigucchanti, evaṃ kesā ^b^vaṇṇato^eb^ paṭikūlā. Rattiṃ bhuñjantāpi kesasaṇṭhānaṃ akkavākaṃ vā makacivākaṃ vā chupitvā ^a^M3.0202^ea^ tatheva jigucchanti, evaṃ ^b^saṇṭhānato^eb^ paṭikūlā. Telamakkhanapupphadhūmādisaṅkhāravirahitānañca kesānaṃ gandho paramajeguccho hoti, tato jegucchataro aggimhi pakkhittānaṃ. Kesā hi vaṇṇasaṇṭhānato appaṭikūlāpi siyuṃ, ^b^gandhena^eb^ pana paṭikūlāyeva. Yathā hi daharassa kumārakassa vaccaṃ vaṇṇato haliddivaṇṇaṃ, saṇṭhānatopi haliddipiṇḍisaṇṭhānaṃ. Saṅkāraṭṭhāne chaḍḍitañca uddhumātakakāḷasunakhasarīraṃ vaṇṇato tālapakkavaṇṇaṃ, saṇṭhānato vaṭṭetvā vissaṭṭhamudiṅgasaṇṭhānaṃ, dāṭhāpissa sumanamakuḷasadisā, taṃ ubhayampi vaṇṇasaṇṭhānato siyā appaṭikūlaṃ, gandhena pana paṭikūlameva, evaṃ kesāpi siyuṃ vaṇṇasaṇṭhānato appaṭikūlā, gandhena pana paṭikūlāyevāti. Yathā pana asuciṭṭhāne gāmanissandena jātāni sūpeyyapaṇṇāni nāgarikamanussānaṃ jegucchāni honti aparibhogāni, evaṃ kesāpi pubbalohitamuttakarīsapittasemhādinissandena jātattā paramajegucchāti evaṃ ^b^āsayato^eb^ paṭikūlā. Ime ca kesā nāma gūtharāsimhi uṭṭhitakaṇṇakaṃ viya ekatiṃsakoṭṭhāsarāsimhi jātā, te susānasaṅkāraṭṭhānādīsu jātasākaṃ viya parikhādīsu jātakamalakuvalayādipupphaṃ viya ca asuciṭṭhāne jātattā paramajegucchāti evaṃ ^b^okāsato^eb^ paṭikūlātiādinā nayena tacapañcakassa vaṇṇādivasena paṭikūlabhāvaṃ pakāsentenāti attho.</p>
<p>[03]^b^Nijjīvanissattabhāvaṃ vā pākaṭaṃ karontenā^eb^ti ime kesā nāma sīsakaṭāhapaliveṭhanacamme jātā. Tattha yathā vammikamatthake jātesu kunthatiṇesu na vammikamatthako jānāti ‘‘mayi kunthatiṇāni jātānī’’ti, nāpi kunthatiṇāni jānanti ‘‘mayaṃ vammikamatthake jātānī’’ti, evameva ^a^V3.0185^ea^ na sīsakaṭāhapaliveṭhanacammaṃ jānāti ‘‘mayi kesā jātā’’ti, nāpi kesā jānanti ‘‘mayaṃ sīsakaṭāhapaliveṭhanacamme jātā’’ti. Aññamaññaṃ ābhogapaccavekkhaṇarahitā ete dhammā. Iti kesā nāma imasmiṃ sarīre pāṭiyekko koṭṭhāso acetano abyākato suñño nissatto thaddho pathavīdhātūtiādinā nayena nijjīvanissattabhāvaṃ pakāsentena. ^b^Pubbe^eb^ti purimabuddhānaṃ santike. ^b^Madditasaṅkhāro^eb^ti nāmarūpavavatthānena ceva paccayapariggahavasena ca ñāṇena parimadditasaṅkhāro. ^b^Bhāvitabhāvano^eb^ti kalāpasammasanādinā sabbaso kusalabhāvanāya pūraṇena bhāvitabhāvano.</p>
<p>[03]^b^Adinnaṃ^eb^^a^M3.0203^ea^^b^na vaṭṭatī^eb^ti ettha pabbajjā na ruhatīti vadanti. ^b^Anuññātaupasampadā^eb^ti ñatticatutthakammena anuññātaupasampadā. ^b^Ṭhānakaraṇasampada^eb^nti ettha urādīni ṭhānāni, saṃvutādīni karaṇānīti veditabbāni. Anunāsikantaṃ katvā dānakāle antarā vicchedaṃ akatvā dātabbānīti dassetuṃ ^b^‘‘ekasambandhānī’’^eb^ti vuttaṃ. ^b^Vicchinditvā^eb^ti ma-kārantaṃ katvā dānasamaye vicchedaṃ katvā. ^b^Sabbamassa kappiyākappiyaṃ ācikkhitabba^eb^nti dasasikkhāpadavinimuttaṃ parāmāsāparāmāsādibhedaṃ kappiyākappiyaṃ ācikkhitabbaṃ. ^b^Ābhisamācārikesu vinetabbo^eb^ti iminā sekhiyaupajjhāyavattādiābhisamācārikasīlamanena pūretabbaṃ, tattha ca kattabbassa akaraṇe akattabbassa ca karaṇe daṇḍakammāraho hotīti dīpeti.</p>
<p>[06]Pabbajjūpasampadākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Dutiyamārakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^35^eb^^b^.^eb^^b^Atha kho bhagavā vassaṃvuṭṭho^eb^tiādikāya pana pāḷiyā ayaṃ apubbapadavaṇṇanā. ^b^Yonisomanasikārā^eb^ti upāyamanasikārena, aniccādīsu aniccādito manasikaraṇenāti attho. ^b^Yoniso sammappadhānā^eb^ti upāyavīriyena, anuppannākusalānuppādanādividhinā pavattavīriyenāti attho. ^b^Vimuttī^eb^ti ukkaṭṭhaniddesena arahattaphalavimutti vuttā. ^b^Ajjhabhāsī^eb^ti ‘‘ayaṃ attanā vīriyaṃ katvā arahattaṃ patvāpi na tussati, idāni aññesampi ‘pāpuṇāthā’ti ussāhaṃ karoti, paṭibāhessāmi na’’nti cintetvā abhāsi. ^b^Mārapāsenā^eb^ti kilesapāsena. Sesamettha vuttanayameva.</p>
<p>[06]Dutiyamārakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Bhaddavaggiyakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^36^eb^^b^.^eb^ Tiṃsabhaddavaggiyavatthumhi ^a^V3.0186^ea^^b^yathābhirantaṃ viharitvā^eb^ti yathāajjhāsayaṃ viharitvā. Buddhānañhi ekasmiṃ ṭhāne vasantānaṃ chāyūdakādīnaṃ vipattiṃ vā aphāsukasenāsanaṃ vā manussānaṃ assaddhādibhāvaṃ vā āgamma ^a^M3.0204^ea^ anabhirati nāma natthi, tesaṃ sampattiyā ‘‘idha phāsuṃ viharāmā’’ti abhiramitvā ciravihāropi natthi. Yattha pana tathāgate viharante sattā saraṇesu vā tīsu patiṭṭhahanti, sīlāni vā samādiyanti, pabbajanti vā, sotāpattimaggādīnaṃ vā paresaṃ upanissayo hoti, tattha buddhā satte tāsu sampattīsu patiṭṭhāpanaajjhāsayena vasanti, tāsaṃ abhāve pakkamanti. Tena vuttaṃ ^b^‘‘yathāajjhāsayaṃ viharitvā’’^eb^ti. ^b^Ajjhogāhetvā^eb^ti pavisitvā. ^b^Tiṃsamattā^eb^ti tiṃsapamāṇā. Sesamettha vuttanayameva.</p>
<p>[06]Bhaddavaggiyakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Uruvelapāṭihāriyakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^37-38^eb^^b^.^eb^ Uruvelakassapavatthumhi ^b^jaṭilo^eb^ti jaṭādharo. Jaṭā assa atthīti hi ^b^jaṭilo^eb^. Netīti ^b^nāyako,^eb^ sāmaṃ vineti attano laddhiṃ sikkhāpetīti ^b^vināyako. Sace te kassapa agarū^eb^ti kassapa sace tuyhaṃ bhāriyaṃ aphāsukaṃ kiñci natthi. ^b^Agyāgāre^eb^ti aggisālāyaṃ. ^b^Ubhinnaṃ sajotibhūtāna^eb^nti ubhosu sajotibhūtesu pajjalitesu. ^b^Yatra hi nāmā^eb^ti yo nāma.</p>
<p>[03]^b^39^eb^^b^.^eb^^b^Ajjaṇho^eb^ti ajja ekadivasaṃ. ^b^Aggisālamhī^eb^ti agyāgāre. ^b^Sumanamanaso^eb^ti sundaracittasaṅkhātamano. ^b^Tejodhātūsu kusalo^eb^ti tejokasiṇasamāpattīsu kusalo. ^b^Udicchare^eb^ti ullokesuṃ, parivāresunti vā attho. ^b^Pattamhi odahitvā^eb^ti patte pakkhipitvā. ^b^Dhuvabhattenā^eb^ti niccabhattena.</p>
<p>[03]^b^40^eb^^b^.^eb^^b^Abhikkantāya rattiyā^eb^ti ettha ^b^abhikkanta^eb^-saddo khaye vattati, tena parikkhīṇāyarattiyāti attho. Ete hi cattāro mahārājāno majjhimayāmasamanantare āgatā. Niyāmo kiresa devatānaṃ, yadidaṃ buddhānaṃ vā buddhasāvakānaṃ vā upaṭṭhānaṃ āgacchantā majjhimayāmasamanantare āgacchanti. ^b^Abhikkantavaṇṇā^eb^ti abhirūpachavivaṇṇā, iṭṭhavaṇṇā manāpavaṇṇāti ^a^V3.0187^ea^ vuttaṃ hoti. Devatā hi manussalokaṃ āgacchamānā pakativaṇṇaṃ pakatiiddhiṃ ^a^M3.0205^ea^ jahitvā oḷārikaṃ attabhāvaṃ katvā atirekavaṇṇavatthālaṅkārakāyādīhi obhāsaṃ muñcamānādivasena ca dibbaṃ iddhānubhāvañca nimminitvā naṭasamajjādīni gacchantā manussā viya abhisaṅkhatena kāyena āgacchanti. Tattha kāmāvacarā anabhisaṅkhatenapi āgantuṃ sakkonti oḷārikarūpattā. Tathā hi te kabaḷīkārāhārabhakkhā, rūpāvacarā pana anabhisaṅkhatena kāyena āgantuṃ na sakkonti sukhumatararūpattā. Tesañhi atisukhumova attabhāvo, na tena iriyāpathakappanaṃ hoti. Tasmā brahmalokepi brahmāno yebhuyyena nimmitarūpeneva pavattanti. Mūlapaṭisandhirūpañhi nesaṃ ativiya sukhumamahārūpaṃ, kevalaṃ taṃ cittuppādassa nissayādhiṭṭhānabhūtaṃ saṇṭhānavantaṃ hutvā tiṭṭhati.</p>
<p>[03]^b^Kevalakappa^eb^nti ettha ^b^kevala^eb^-saddassa anavasesattaṃ attho, ^b^kappa^eb^-saddassa samantabhāvo, tasmā ^b^kevalakappaṃ vanasaṇḍa^eb^nti anavasesaṃ samantato vanasaṇḍanti attho. Anavasesaṃ pharituṃ samatthassapi hi obhāsassa kenaci kāraṇena ekadesapharaṇampi siyā, ayaṃ pana sabbaso pharatīti dassetuṃ samantattho kappa-saddo gahito. Atha vā īsaṃ asamatthaṃ kevalakappaṃ. Bhagavato pabhāya anobhāsitameva hi padesaṃ devatā attano pabhāya obhāsenti. Na hi bhagavato pabhā kāyaci pabhāya abhibhūyati, sūriyādīnampi pana pabhaṃ sā abhibhuyya tiṭṭhatīti. ^b^Obhāsetvā^eb^ti vatthālaṅkārasarīrasamuṭṭhitāya ābhāya pharitvā, cando viya sūriyo viya ca ekobhāsaṃ ekapajjotaṃ karitvāti attho. Devatānañhi sarīrābhā dasadvādasayojanamattaṭṭhānaṃ tato bhiyyopi pharitvā tiṭṭhati, tathā vatthābharaṇādīsu samuṭṭhitā pabhā. ^b^Catuddisā^eb^ti catūsu disāsu. ^b^Yatra hi nāmā^eb^ti yaṃ nāma.</p>
<p>[03]^b^43^eb^^b^.^eb^^b^Aṅgamagadhā^eb^ti ubho aṅgamagadharaṭṭhavāsino. ^b^Iddhipāṭihāriya^eb^nti iddhibhūtaṃ pāṭihāriyaṃ, na ādesanānusāsanīpāṭihāriyanti attho. Tividhañhi pāṭihāriyaṃ iddhipāṭihāriyaṃ ādesanāpāṭihāriyaṃ anusāsanīpāṭihāriyanti. Tattha ‘‘idha bhikkhu ekopi hutvā bahudhā hoti, bahudhāpi hutvā eko hoti āvibhāvaṃ tirobhāva’’ntiādinayappavattaṃ (dī. ni. 1.238-239; ma. ni. 1.147; saṃ. ni. 2.70; 5.834) iddhividhameva ^a^M3.0206^ea^^b^iddhipāṭihāriyaṃ^eb^. ‘‘Idha bhikkhu parasattānaṃ parapuggalānaṃ cittampi ādisati, cetasikampi ādisati, vitakkitampi ādisati, vicāritampi ādisati ‘evampi te mano, itthampi te mano’’’tiādinayappavattaṃ (paṭi. ma. 3.30) parassa cittaṃ ñatvā kathanaṃ ^b^ādesanāpāṭihāriyaṃ^eb^. ‘‘Idha bhikkhu evamanusāsati ‘evaṃ vitakketha, mā evaṃ vitakkayittha, evaṃ ^a^V3.0188^ea^ manasi karotha, mā evaṃ mānasā karittha, idaṃ pajahatha, idaṃ upasampajja viharathā’’’ti (paṭi. ma. 3.30) evamādinayappavattā sāvakānaṃ buddhānañca sabbakālaṃ desetabbadhammadesanā ^b^anusāsanīpāṭihāriyaṃ^eb^.</p>
<p>[03]Tattha (udā. aṭṭha. 1) pāṭihāriyapadassa vacanatthaṃ paṭipakkhaharaṇato rāgādikilesāpanayanato ^b^pāṭihāriya^eb^nti vadanti. Bhagavato pana paṭipakkhā rāgādayo na santi ye haritabbā, puthujjanānampi vigatūpakkilese aṭṭhaguṇasamannāgate citte hatapaṭipakkhe iddhividhaṃ vattati, tasmā tattha pavattavohārena ca na sakkā idha pāṭihāriyanti vattuṃ. Sace pana mahākāruṇikassa bhagavato veneyyagatā ca kilesā paṭipakkhā, tesaṃ haraṇato ^b^pāṭihāriya^eb^nti vuttaṃ, evaṃ sati yuttametaṃ. Atha vā bhagavato ca sāsanassa ca paṭipakkhā titthiyā, tesaṃ haraṇato ^b^pāṭihāriyaṃ^eb^. Te hi diṭṭhiharaṇavasena diṭṭhippakāsane asamatthabhāvena ca iddhiādesanānusāsanīhi haritā apanītā hontīti. ^b^Paṭī^eb^ti vā ayaṃ saddo pacchāti etassa atthaṃ bodheti ‘‘tasmiṃ paṭipaviṭṭhamhi, añño āgañchi brāhmaṇo’’tiādīsu (cūḷani. vatthugāthā 4) viya, tasmā samāhite citte vigatūpakkilesena katakiccena pacchā haritabbaṃ pavattetabbanti paṭihāriyaṃ, attano vā upakkilesesu catutthajjhānamaggehi haritesu pacchā haraṇaṃ paṭihāriyaṃ, iddhiādesanānusāsaniyo ca vigatūpakkilesena katakiccena sattahitatthaṃ puna pavattetabbā, haritesu ca attano upakkilesesu parasattānaṃ upakkilesaharaṇāni hontīti paṭihāriyāni bhavanti, paṭihāriyameva ^b^pāṭihāriyaṃ^eb^. Paṭihāriye vā iddhiādesanānusāsanīsamudāye bhavaṃ ekekaṃ ^b^pāṭihāriya^eb^nti vuccati. Paṭihāriyaṃ vā catutthajjhānaṃ maggo ca paṭipakkhaharaṇato, tattha jātaṃ nimittabhūte, tato vā āgatanti ^b^pāṭihāriyaṃ. Svātanāyā^eb^ti sve dātabbassa atthāya.</p>
<p>[03]^b^44^eb^^b^.^eb^^b^Paṃsukūlaṃ^eb^^a^M3.0207^ea^^b^uppannaṃ hotī^eb^ti pariyesamānassa paṭilābhavasena uppannaṃ hoti. Vicittapāṭihāriyadassanatthāva sā pariyesanā. Yasmā pāṇinā phuṭṭhamatte sā pokkharaṇī nimmitā ahosi, tasmā vuttaṃ ^b^‘‘pāṇinā pokkharaṇiṃ khaṇitvā’’^eb^ti.</p>
<p>[03]^b^46-49^eb^^b^.^eb^^b^Jaṭilā^eb^ti tāpasā. Te hi jaṭādhāritāya idha ‘‘jaṭilā’’ti vuttā. ^b^Antaraṭṭhakāsu himapātasamaye^eb^ti hemantassa utuno abbhantarabhūte māghamāsassa avasāne catasso, phagguṇamāsassa ādimhi catassoti evaṃ ubhinnamantare aṭṭharattīsu himapatanakāle. ^b^Nerañjarāya ummujjantī^eb^ti keci tasmiṃ titthasammate udake paṭhamaṃ nimuggasakalasarīrā tato ummujjantā vuṭṭhahanti ^a^V3.0189^ea^ uppilavanti. ^b^Nimujjantī^eb^ti sasīsaṃ udake osīdanti. ^b^Ummujjananimujjanampi karontī^eb^ti punappunaṃ ummujjananimujjanānipi karonti. Tattha hi keci ‘‘ekummujjaneneva pāpasuddhi hotī’’ti evaṃdiṭṭhikā, te ummujjanameva katvā gacchanti. Ummujjanaṃ pana nimujjanamantarena natthīti avinābhāvato nimujjanampi te karontiyeva. Yepi ‘‘ekanimujjaneneva pāpasuddhi hotī’’ti evaṃdiṭṭhikā, tepi ekavārameva nimujjitvā vuttanayeneva avinābhāvato ummujjanampi katvā pakkamanti. Apare ‘‘punappunaṃ ummujjananimujjanāni katvā nahāte pāpasuddhi hotī’’ti evaṃdiṭṭhikā, te kālena kālaṃ ummujjananimujjanāni karonti. Te sabbepi sandhāya vuttaṃ ‘‘ummujjantipi nimujjantipi ummujjananimujjanampi karontī’’ti. Ettha ca kiñcāpi nimujjanapubbakaṃ ummujjanaṃ, nimujjanameva pana karontā katipayā, ummujjanaṃ tadubhayañca karontā bahūti tesaṃ yebhuyyabhāvadassanatthaṃ ummujjanaṃ paṭhamaṃ vuttaṃ.</p>
<p>[03]^b^50-51^eb^^b^.^eb^^b^Udakavāhako^eb^ti udakogho. ^b^Reṇuhatāyā^eb^ti rajogatāya, rajokiṇṇāyāti vuttaṃ hoti. ^b^Neva ca kho tvaṃ kassapa arahā^eb^ti etena tadā kassapassa asekkhabhāvaṃ paṭikkhipati, ^b^nāpi arahattamaggasamāpanno^eb^ti etena sekkhabhāvaṃ. Ubhayenapissa anariyabhāvameva dīpeti. ^b^Sāpi te paṭipadā natthi, yāya tvaṃ arahā vā assasi arahattamaggaṃ vā samāpanno^eb^ti iminā panassa kalyāṇaputhujjanabhāvampi paṭikkhipati. Tattha ^b^paṭipadā^eb^ti sīlavisuddhiādayo cha visuddhiyo. Paṭipajjati etāya ariyamaggoti ^b^paṭipadā. Assasī^eb^ti ^a^M3.0208^ea^ bhaveyyāsi. ^b^Cirapaṭikā^eb^ti cirakālato paṭṭhāya, nāgadamanato paṭṭhāyāti attho. ^b^Khārikājamissa^eb^nti ettha ^b^khārī^eb^ti araṇīkamaṇḍalusūciādayo tāpasaparikkhārā, taṃ haraṇakājaṃ ^b^khārikājaṃ. Aggihutamissa^eb^nti dabbiādiaggipūjopakaraṇaṃ.</p>
<p>[03]^b^52-53^eb^^b^.^eb^^b^Upasaggo^eb^ti upaddavo. Idāni aḍḍhuḍḍhāni pāṭihāriyasahassāni ekato gaṇetvā dassetuṃ ^b^‘‘bhagavato adhiṭṭhānena pañca kaṭṭhasatāni na phāliyiṃsū’’^eb^tiādi āraddhaṃ. Nāgadamanādīni pana soḷasa pāṭihāriyāni idha na gaṇitāni, tehi saddhiṃ soḷasātirekaaḍḍhuḍḍhapāṭihāriyasahassānīti veditabbaṃ.</p>
</h4>
</h3>
</h2>
<h2>
<h2n>Ādittapariyāyasuttavaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^54^eb^^b^.^eb^ Idāni tassa bhikkhusahassassa ādittapariyāyadesanāya arahattappattiṃ dassetuṃ ^b^‘‘atha kho^eb^^a^V3.0190^ea^^b^bhagavā’’^eb^tiādi āraddhaṃ. Tattha ^b^gayāyaṃ viharati gayāsīse^eb^ti gayānāmikāya nadiyā avidūre bhavattā gāmo gayā nāma, tassaṃ gayāyaṃ viharati. Samīpatthe cetaṃ bhummavacanaṃ. Gayāgāmassa hi avidūre gayāti ekā pokkharaṇīpi atthi nadīpi gayāsīsanāmako hatthikumbhasadiso piṭṭhipāsāṇopi. Yattha bhikkhusahassassa okāso pahoti, bhagavā tattha viharati. Tena vuttaṃ ^b^‘‘gayāsīse’’^eb^ti, gayāgāmassa āsanne gayāsīsanāmake piṭṭhipāsāṇe viharatīti vuttaṃ hoti. ^b^Bhikkhū āmantesī^eb^ti tesaṃ sappāyadhammadesanaṃ vicinitvā taṃ desessāmīti āmantesi. Bhagavā hi taṃ iddhimayapattacīvaradharaṃ samaṇasahassaṃ ādāya gayāsīsaṃ gantvā tena parivārito nisīditvā ‘‘katarā nu kho etesaṃ dhammakathā sappāyā’’ti cintento ‘‘ime sāyaṃ pātaṃ aggiṃ paricaranti, imesaṃ dvādasāyatanāni ādittāni sampajjalitāni viya katvā dassessāmi, evaṃ ime arahattaṃ pāpuṇituṃ sakkhissantī’’ti sanniṭṭhānamakāsi. Atha nesaṃ tathā desetuṃ ‘‘sabbaṃ, bhikkhave, āditta’’ntiādinā imaṃ ādittapariyāyaṃ abhāsi.</p>
<p>[03]Tattha (saṃ. ni. aṭṭha. 3.4.23) sabbaṃ nāma catubbidhaṃ sabbasabbaṃ āyatanasabbaṃ sakkāyasabbaṃ padesasabbanti. Tattha –</p>
<p>[21]‘‘Na ^a^M3.0209^ea^ tassa addiṭṭhamidhatthi kiñci;</p>
<p>[27]Atho aviññātamajānitabbaṃ;</p>
<p>[26]Sabbaṃ abhiññāsi yadatthi neyyaṃ;</p>
<p>[22]Tathāgato tena samantacakkhū’’ti (mahāni. 156; cūḷani. dhotakamāṇavapucchāniddesa 32; paṭi. ma. 1.121) –</p>
<p>[07]Idaṃ ^b^sabbasabbaṃ^eb^ nāma. ‘‘Sabbaṃ vo, bhikkhave, desessāmi, taṃ suṇāthā’’ti (saṃ. ni. 4.23) idaṃ ^b^āyatanasabbaṃ^eb^ nāma. ‘‘Sabbadhammamūlapariyāyaṃ vo, bhikkhave, desessāmī’’ti (ma. ni. 1.1) idaṃ ^b^sakkāyasabbaṃ^eb^ nāma. ‘‘Sabbadhammesu vā paṭhamasamannāhāro uppajjati cittaṃ mano mānasaṃ tajjā manoviññāṇadhātū’’ti idaṃ ^b^padesasabbaṃ^eb^ nāma. Iti pañcārammaṇamattaṃ padesasabbaṃ, tebhūmakā dhammā sakkāyasabbaṃ, catubhūmakā dhammā āyatanasabbaṃ, yaṃ kiñci neyyaṃ sabbasabbaṃ. Padesasabbaṃ sakkāyasabbaṃ na pāpuṇāti tassa tebhūmakadhammesupi ekadesassa asaṅgaṇhanato. Sakkāyasabbaṃ āyatanasabbaṃ na pāpuṇāti lokuttaradhammānaṃ asaṅgaṇhanato. Āyatanasabbaṃ sabbasabbaṃ na pāpuṇāti. Kasmā? Yasmā āyatanasabbena catubhūmakadhammāva pariggahitā ^a^V3.0191^ea^, na lakkhaṇapaññattiyoti. Imasmiṃ pana sutte āyatanasabbaṃ adhippetaṃ, tatthāpi idha vipassanupagadhammāva gahetabbā.</p>
<p>[03]^b^Cakkhū^eb^ti (dha. sa. aṭṭha. 596; saṃ. ni. aṭṭha. 3.4.1) dve cakkhūni ñāṇacakkhu ceva maṃsacakkhu ca. Tattha ñāṇacakkhu pañcavidhaṃ buddhacakkhu dhammacakkhu samantacakkhu dibbacakkhu paññācakkhūti. Tesu ^b^buddhacakkhu^eb^ nāma āsayānusayañāṇañceva indriyaparopariyattañāṇañca, yaṃ ‘‘buddhacakkhunā lokaṃ volokento’’ti (dī. ni. 2.69; ma. ni. 1.283) āgataṃ. ^b^Dhammacakkhu^eb^ nāma heṭṭhimā tayo maggā tīṇi ca phalāni, yaṃ ‘‘virajaṃ vītamalaṃ dhammacakkhuṃ udapādī’’ti (dī. ni. 1.355; saṃ. ni. 5.1081) āgataṃ. ^b^Samantacakkhu^eb^ nāma sabbaññutaññāṇaṃ, yaṃ ‘‘pāsādamāruyha samantacakkhū’’ti (dī. ni. 2.70; ma. ni. 1.282) āgataṃ. ^b^Dibbacakkhu^eb^ nāma ālokavaḍḍhanena uppannañāṇaṃ, yaṃ ‘‘dibbena cakkhunā visuddhenā’’ti (ma. ni. 1.148, 284) āgataṃ. ^b^Paññācakkhu^eb^ nāma catusaccaparicchedakañāṇaṃ, yaṃ ‘‘cakkhuṃ udapādī’’ti (saṃ. ni. 5.1081; mahāva. 15) āgataṃ. Maṃsacakkhupi duvidhaṃ sasambhāracakkhu pasādacakkhūti. Tesu yvāyaṃ akkhikūpake akkhipaṭalehi parivārito maṃsapiṇḍo, yattha catasso dhātuyo vaṇṇagandharasojā sambhavo jīvitaṃ ^a^M3.0210^ea^ bhāvo cakkhuppasādo kāyappasādoti saṅkhepato terasa sambhārā honti, vitthārato pana catasso dhātuyo vaṇṇagandharasojā sambhavoti ime nava catusamuṭṭhānavasena chattiṃsa, jīvitaṃ bhāvo cakkhuppasādo kāyappasādoti ime kammasamuṭṭhānā tāva cattāroti cattālīsa sambhārā honti, idaṃ ^b^sasambhāracakkhu^eb^ nāma. Yaṃ panettha setamaṇḍalaparicchinnena kaṇhamaṇḍalena parivārite diṭṭhimaṇḍale sanniviṭṭhaṃ rūpadassanasamatthaṃ pasādamattaṃ, idaṃ ^b^pasādacakkhu^eb^ nāma. Tassa tato paresañca sotādīnaṃ vitthārakathā ^b^visuddhimagge^eb^ (visuddhi. 2.436) vuttāva.</p>
<p>[03]Tattha yadidaṃ pasādacakkhu, tañca gahetvā bhagavā ^b^‘‘cakkhu āditta’’^eb^ntiādimāha. Tattha ^b^āditta^eb^nti padittaṃ, sampajjalitaṃ ekādasahi aggīhi ekajālībhūtanti attho. Cakkhusannissitaṃ viññāṇaṃ ^b^cakkhuviññāṇaṃ,^eb^ cakkhussa vā kāraṇabhūtassa viññāṇaṃ ^b^cakkhuviññāṇaṃ^eb^. Kāmaṃ rūpālokamanasikārādayopi tassa viññāṇassa kāraṇaṃ, te pana sādhāraṇakāraṇaṃ, cakkhu asādhāraṇanti asādhāraṇakāraṇenāyaṃ niddeso yathā ‘‘yavaṅkuro’’ti. ^b^Sotaviññāṇā^eb^dīsupi eseva nayo. Cakkhusannissito phasso ^b^cakkhusamphasso,^eb^ cakkhuviññāṇasampayuttaphassassetaṃ adhivacanaṃ. ^b^Sotasamphassā^eb^dīsupi eseva nayo. ^b^Cakkhusamphassapaccayā uppajjati^eb^^a^V3.0192^ea^^b^vedayita^eb^nti cakkhusamphassaṃ mūlapaccayaṃ katvā uppannā sampaṭicchanasantīraṇavoṭṭhabbanajavanavedanā. Cakkhuviññāṇasampayuttāya pana vedanāya cakkhusamphassassa paccayabhāve vattabbameva natthi. Cakkhusamphasso hi sahajātāya vedanāya sahajātādivasena, asahajātāya upanissayādivasena paccayo hoti. Teneva ‘‘cakkhusamphassapaccayā uppajjati vedayitaṃ sukhaṃ vā dukkhaṃ vā adukkhamasukhaṃ vā’’ti vuttaṃ. ^b^Sotadvāravedanā^eb^dīsupi eseva nayo. Ettha pana ^b^mano^eb^ti bhavaṅgacittaṃ manodvārassa adhippetattā. ^b^Dhammā^eb^ti dhammārammaṇaṃ. ^b^Manoviññāṇa^eb^nti sahāvajjanakaṃ javanaṃ. ^b^Manosamphasso^eb^ti bhavaṅgasahajāto phasso. ^b^Vedayita^eb^nti āvajjanavedanāya saddhiṃ javanavedanā. Bhavaṅgasampayuttāya pana vedanāya gahaṇe vattabbameva natthi. Āvajjanaṃ vā bhavaṅgato amocetvā ^b^mano^eb^ti sāvajjanaṃ bhavaṅgaṃ daṭṭhabbaṃ. ^b^Dhammā^eb^ti dhammārammaṇameva. ^b^Manoviññāṇa^eb^nti javanaviññāṇaṃ. ^b^Manosamphasso^eb^ti ^a^M3.0211^ea^ bhavaṅgāvajjanasahajāto phasso. ^b^Vedayita^eb^nti javanasahajātā vedanā, bhavaṅgāvajjanasahajātāpi vaṭṭatiyeva.</p>
<p>[03]^b^Rāgagginā^eb^tiādīsu rāgova anudahanaṭṭhena aggīti ^b^rāgaggi^eb^. Rāgo hi tikhiṇaṃ hutvā uppajjamāno satte anudahati jhāpeti, tasmā ‘‘aggī’’ti vuccati. Itaresupi dvīsu eseva nayo. Tatrimāni vatthūni (dī. ni. aṭṭha. 3.305; vibha. aṭṭha. 924) – ekā daharabhikkhunī cittalapabbatavihāre uposathāgāraṃ gantvā dvārapālarūpaṃ olokayamānā ṭhitā. Athassā anto rāgo tikhiṇataro hutvā uppanno, tasmā taṃsamuṭṭhānā tejodhātu ativiya tikhiṇabhāvena saddhiṃ attanā sahajātadhammehi hadayapadesaṃ jhāpesi yathā taṃ bāhirā tejodhātu sannissayaṃ, tena sā bhikkhunī jhāyitvā kālamakāsi. Bhikkhuniyo gacchamānā ‘‘ayaṃ daharā ṭhitā, pakkosatha na’’nti āhaṃsu. Ekā gantvā ‘‘kasmā ṭhitāsī’’ti hatthe gaṇhi. Gahitamattā parivattitvā papatā. Idaṃ tāva rāgassa anudahanatāya vatthu.</p>
<p>[03]Dosassa pana anudahanatāya manopadosikā devā daṭṭhabbā. Tesu (dī. ni. aṭṭha. 1.47-48) kira eko devaputto ‘‘nakkhattaṃ kīḷissāmī’’ti saparivāro rathena vīthiṃ paṭipajjati. Athañño nikkhamanto taṃ purato gacchantaṃ disvā ‘‘bho ayaṃ kapaṇo adiṭṭhapubbaṃ viya etaṃ disvā pītiyā uddhumāto viya bhijjamāno viya ca gacchatī’’ti kujjhati. Purato gacchantopi nivattitvā taṃ kuddhaṃ disvā kuddhā nāma suvijānā hontīti kuddhabhāvamassa ñatvā ‘‘tvaṃ kuddho mayhaṃ kiṃ karissasi, ayaṃ sampatti mayā dānasīlādīnaṃ vasena laddhā, na tuyhaṃ vasenā’’ti paṭikujjhati. Ekasmiñhi kuddhe itaro akuddho rakkhati. Kuddhassa hi so kodho itarasmiṃ akujjhante anupādāno ekavārameva uppattiyā anāsevano ^a^V3.0193^ea^ cāvetuṃ na sakkoti, udakaṃ patvā aggi viya nibbāyati, tasmā akuddho taṃ cavanato rakkhati. Ubhosu pana kuddhesu ekassa kodho itarassa paccayo hoti, tassapi kodho itarassa paccayo hotīti ubho kandantānaṃyeva orodhānaṃ cavanti. Ubhosu hi kuddhesu bhiyyo bhiyyo aññamaññamhi parivaḍḍhanavasena tikhiṇasamudācāro nissayadahanaraso ^a^M3.0212^ea^ kodho uppajjamāno hadayavatthuṃ niddahanto accantasukhumālaṃ karajakāyaṃ vināseti, tato sakalopi attabhāvo antaradhāyati. Idaṃ dosassa anudahanatāya vatthu.</p>
<p>[03]Mohassa pana anudahanatāya khiḍḍāpadosikā devā daṭṭhabbā. Mohavasena hi tesaṃ satisammoso hoti, tasmā khiḍḍāvasena āhārakālaṃ ativattetvā kālaṃ karonti. Te (dī. ni. aṭṭha. 1.45-46) kira puññavisesādhigatena mahantena attano sirivibhavena nakkhattaṃ kīḷantā tāya sampattimahantatāya ‘‘āhāraṃ paribhuñjimha, na paribhuñjimhā’’tipi na jānanti. Atha ekāhārātikkamanato paṭṭhāya nirantaraṃ khādantāpi pivantāpi cavantiyeva na tiṭṭhanti. Kasmā? Kammajatejassa balavatāya. Manussānañhi kammajatejo mando, karajakāyo balavā. Tesaṃ tejassa mandatāya karajakāyassa balavatāya sattāhampi atikkamitvā uṇhodakaacchayāguādīhi sakkā vatthuṃ upatthambhetuṃ. Devānaṃ pana tejo balavā hoti uḷārapuññanibbattattā uḷāragarusiniddhasudhāhārajiraṇato ca, karajaṃ mandaṃ mudusukhumālabhāvato. Teneva hi bhagavā indasālaguhāyaṃ pakatipathaviyaṃ patiṭṭhātuṃ asakkontaṃ sakkaṃ devarājānaṃ ‘‘oḷārikakāyaṃ adhiṭṭhāhī’’ti āha, tasmā te ekaṃ āhāravelaṃ atikkamitvā saṇṭhātuṃ na sakkonti. Yathā nāma gimhānaṃ majjhanhike tattapāsāṇe ṭhapitaṃ padumaṃ vā uppalaṃ vā sāyanhasamaye ghaṭasatenapi siñciyamānaṃ pākatikaṃ na hoti vinassatiyeva, evameva pacchā nirantaraṃ khādantāpi pivantāpi cavantiyeva na tiṭṭhanti.</p>
<p>[03]Ko pana tesaṃ āhāro, kā āhāravelāti? Sabbesampi kāmāvacaradevānaṃ sudhā āhāro, so heṭṭhimehi heṭṭhimehi uparimānaṃ uparimānaṃ paṇītatamo hoti. Taṃ yathāsakaṃ divasavasena divase divase bhuñjanti. Keci pana ‘‘biḷārapadappamāṇaṃ sudhāhāraṃ bhuñjanti. So jivhāya ṭhapitamatto yāva kesagganakhaggā kāyaṃ pharati, tesaṃyeva divasavasena sattadivasaṃ yāpanasamatthova hotī’’ti vadanti.</p>
<p>[03]Ke pana te khiḍḍāpadosikā nāma devāti? Ime nāmāti aṭṭhakathāyaṃ vicāraṇā natthi, ‘‘kammajatejo balavā hoti, karajaṃ manda’’nti avisesena ^a^M3.0213^ea^ vuttattā pana ye keci kabaḷīkārāhārūpajīvino ^a^V3.0194^ea^ evaṃ karonti, te evaṃ cavantīti veditabbā. Keci panāhu ‘‘nimmānaratiparanimmitavasavattino te devā. Khiḍḍāya padussanamatteneva hete khiḍḍāpadosikāti vuttā’’ti. Manopadosikā pana cātumahārājikāti aṭṭhakathāyameva vuttaṃ. Keci pana ‘‘khiḍḍāpadosikāpi cātumahārājikāyevā’’ti vadanti. Evaṃ tāva rāgādayo tayo anudahanaṭṭhena ‘‘aggī’’ti veditabbā. Jātiādittayaṃ pana nānappakāradukkhavatthubhāvena anudahanato aggi. Sokādīnaṃ anudahanatā pākaṭāyeva. Sesamettha vuttanayameva. Iti imasmiṃ sutte dukkhalakkhaṇaṃ kathitaṃ cakkhādīnaṃ ekādasahi aggīhi ādittabhāvena dukkhamatāya dukkhabhāvassa kathitattā.</p>
<p>[06]Ādittapariyāyasuttavaṇṇanā niṭṭhitā.</p>
<p>[06]Uruvelapāṭihāriyakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Bimbisārasamāgamakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^55^eb^^b^.^eb^ Idāni ‘‘atha kho bhagavā gayāsīse yathābhirantaṃ viharitvā’’tiādīsu yā sā anuttānapadavaṇṇanā, taṃ dassetuṃ ^b^‘‘laṭṭhivaneti tāluyyāne’’^eb^tiādi āraddhaṃ. Tattha ^b^tāluyyāne^eb^ti tālarukkhānaṃ bahubhāvato evaṃladdhanāme uyyāne. ^b^Appekacce yena bhagavā tenañjaliṃ paṇāmetvā^eb^tiādīsu ^b^añjaliṃ paṇāmetvā^eb^ti ye ubhatopakkhikā, te sandhāyetaṃ vuttaṃ. Te kira evaṃ cintayiṃsu ‘‘sace no micchādiṭṭhikā codessanti ‘kasmā tumhe samaṇaṃ gotamaṃ vanditthā’ti, tesaṃ ‘kiṃ añjalimattakaraṇenapi vanditaṃ hotī’ti vakkhāma. Sace no sammādiṭṭhikā codessanti ‘kasmā bhagavantaṃ na vanditthā’ti, ‘kiṃ sīsena bhūmiṃ paharanteneva vanditaṃ hoti, nanu añjalikammampi vandanā evā’ti vakkhāmā’’ti. ^b^Nāmagottaṃ sāvetvā^eb^ti ‘‘bho gotama, ahaṃ asukassa putto datto nāma mitto nāma idha āgato’’ti vadantā nāmaṃ sāventi nāma, ‘‘bho gotama, ahaṃ vāseṭṭho nāma kaccāno nāma idhāgato’’ti vadantā gottaṃ sāventi nāma. Ete kira daliddā jiṇṇakulaputtā parisamajjhe nāmagottavasena pākaṭā bhavissāmāti evaṃ ^a^M3.0214^ea^ akaṃsu. Ye pana tuṇhībhūtā nisīdiṃsu, te kerāṭikā ceva andhabālā ca. Tattha kerāṭikā ‘‘ekaṃ dve kathāsallāpe karonte vissāsiko hoti, atha vissāse sati ekaṃ dve bhikkhā adātuṃ na yutta’’nti tato attānaṃ mocentā tuṇhī nisīdanti. Andhabālā aññāṇatāyeva avakkhittā mattikāpiṇḍo viya yattha katthaci tuṇhībhūtā nisīdanti.</p>
<p>[03]^b^Kisakovadāno^eb^ti ^a^V3.0195^ea^ ettha kisakānaṃ ovadāno ^b^kisakovadāno^eb^ti imaṃ tāva atthavikappaṃ dassetuṃ ^b^‘‘tāpasacariyāya kisasarīrattā’’^eb^tiādi vuttaṃ. ^b^Aggihutta^eb^nti aggiparicaraṇaṃ. Rūpādayova idha kāmanīyaṭṭhena ‘‘kāmā’’ti vuttāti āha ^b^‘‘ete rūpādayo kāme’’^eb^ti. ^b^Yaññā abhivadantī^eb^ti yāgahetu ijjhantīti vadanti. ^b^Upadhīsū^eb^ti ettha cattāro upadhī kāmupadhi khandhupadhi kilesupadhi abhisaṅkhārupadhīti. Kāmāpi hi ‘‘yaṃ pañca kāmaguṇe paṭicca uppajjati sukhaṃ somanassaṃ, ayaṃ kāmānaṃ assādo’’ti (ma. ni. 1.167) evaṃ vuttassa sukhassa adhiṭṭhānabhāvato upadhīyati ettha sukhanti iminā vacanatthena ‘‘upadhī’’ti vuccanti. Khandhāpi khandhamūlakassa dukkhassa adhiṭṭhānabhāvato, kilesāpi apāyadukkhassa adhiṭṭhānabhāvato, abhisaṅkhārāpi bhavadukkhassa adhiṭṭhānabhāvato ‘‘upadhī’’ti vuccanti, tesu khandhupadhi idhādhippetoti āha ^b^‘‘khandhupadhīsu malanti ñatvā’’^eb^ti. ^b^Yaññā malameva vadantī^eb^ti yāgahetu malameva ijjhatīti vadanti. ^b^Yiṭṭhe^eb^ti mahāyāge. ^b^Hute^eb^ti divase divase kattabbaaggiparicaraṇe. ^b^Kāmabhave asatta^eb^nti kāmabhave alaggaṃ, tabbinimuttanti vuttaṃ hoti.</p>
<p>[03]^b^57-58^eb^^b^.^eb^^b^Āsīsanā^eb^ti patthanā. Dibbasuvaṇṇesupi siṅgīsuvaṇṇassa sabbaseṭṭhattā ^b^‘‘siṅgīnikkhasavaṇṇo’’^eb^ti vuttaṃ. Yatheva hi manussaparibhoge suvaṇṇe yuttikataṃ hīnaṃ, tato rasaviddhaṃ seṭṭhaṃ, rasaviddhato ākaruppannaṃ, tato yaṃ kiñci dibbaṃ seṭṭhaṃ, evaṃ dibbasuvaṇṇesupi cāmīkarato sātakumbhaṃ, sātakumbhato jambunadaṃ, jambunadato siṅgīsuvaṇṇaṃ, tasmā taṃ sabbaseṭṭhaṃ. ^b^Siṅgīnikkha^eb^nti ca nikkhaparimāṇena siṅgīsuvaṇṇena kataṃ suvaṇṇapaṭṭaṃ. Ūnakanikkhena katañhi ghaṭṭanamajjanakkhamaṃ na hoti, atirekena kataṃ ghaṭṭanamajjanaṃ khamati, vaṇṇavantaṃ pana na hoti, pharusadhātukaṃ khāyati, nikkhena kataṃ ghaṭṭanamajjanañceva khamati vaṇṇavantañca hoti. Nikkhaṃ pana vīsatisuvaṇṇanti keci ^a^M3.0215^ea^. Pañcavīsatisuvaṇṇanti apare. ^b^Majjhimanikāyaṭṭhakathāyaṃ^eb^ pana ‘‘nikkhaṃ nāma pañcasuvaṇṇā’’ti vuttaṃ. ^b^Suvaṇṇo^eb^ nāma catudharaṇanti vadanti.</p>
<p>[03]^b^Dasasu ariyavāsesu vutthavāso^eb^ti –</p>
<p>[08]‘‘Idha, (dī. ni. 3.348; a. ni. 10.20) bhikkhave, bhikkhu pañcaṅgavippahīno hoti chaḷaṅgasamannāgato ekārakkho caturāpasseno panuṇṇapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño.</p>
<p>[08]‘‘Kathañca ^a^V3.0196^ea^, bhikkhave, bhikkhu pañcaṅgavippahīno hoti? Idha, bhikkhave, bhikkhuno kāmacchando pahīno hoti, byāpādo pahīno hoti, thinamiddhaṃ pahīnaṃ hoti, uddhaccakukkuccaṃ pahīnaṃ hoti, vicikicchā pahīnā hoti. Evaṃ kho, bhikkhave, bhikkhu pañcaṅgavippahīno hoti.</p>
<p>[08]‘‘Kathañca, bhikkhave, bhikkhu chaḷaṅgasamannāgato hoti? Idha, bhikkhave, bhikkhu cakkhunā rūpaṃ disvā neva sumano hoti na dummano, upekkhako viharati sato sampajāno. Sotena saddaṃ sutvā…pe… ghānena gandhaṃ ghāyitvā… jivhāya rasaṃ sāyitvā… kāyena phoṭṭhabbaṃ phusitvā… manasā dhammaṃ viññāya neva sumano hoti na dummano, upekkhako viharati sato sampajāno. Evaṃ kho, bhikkhave, bhikkhu chaḷaṅgasamannāgato hoti.</p>
<p>[08]‘‘Kathañca, bhikkhave, bhikkhu ekārakkho hoti? Idha, bhikkhave, bhikkhu satārakkhena cetasā samannāgato hoti. Evaṃ kho, bhikkhave, bhikkhu ekārakkho hoti.</p>
<p>[08]‘‘Kathañca, bhikkhave, bhikkhu caturāpasseno hoti? Idha, bhikkhave, bhikkhu saṅkhāyekaṃ paṭisevati, saṅkhāyekaṃ adhivāseti, saṅkhāyekaṃ parivajjeti, saṅkhāyekaṃ vinodeti. Evaṃ kho, bhikkhave, bhikkhu caturāpasseno hoti.</p>
<p>[08]‘‘Kathañca, bhikkhave, bhikkhu panuṇṇapaccekasacco hoti? Idha, bhikkhave, bhikkhu yāni tāni puthusamaṇabrāhmaṇānaṃ puthupaccekasaccāni ^a^M3.0216^ea^, sabbāni tāni nuṇṇāni honti panuṇṇāni cattāni vantāni muttāni pahīnāni paṭinissaṭṭhāni. Evaṃ kho, bhikkhave, bhikkhu panuṇṇapaccekasacco hoti.</p>
<p>[08]‘‘Kathañca, bhikkhave, bhikkhu samavayasaṭṭhesano hoti? Idha, bhikkhave, bhikkhuno kāmesanā pahīnā hoti, bhavesanā pahīnā hoti, brahmacariyesanā paṭippassaddhā. Evaṃ kho, bhikkhave, bhikkhu samavayasaṭṭhesano hoti.</p>
<p>[08]‘‘Kathañca, bhikkhave, bhikkhu anāvilasaṅkappo hoti? Idha, bhikkhave, bhikkhuno ^a^V3.0197^ea^ kāmasaṅkappo pahīno hoti, byāpādasaṅkappo pahīno hoti, vihiṃsāsaṅkappo pahīno hoti. Evaṃ kho, bhikkhave, bhikkhu anāvilasaṅkappo hoti.</p>
<p>[08]‘‘Kathañca, bhikkhave, bhikkhu passaddhakāyasaṅkhāro hoti? Idha, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṃ atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati. Evaṃ kho, bhikkhave, bhikkhu passaddhakāyasaṅkhāro hoti.</p>
<p>[08]‘‘Kathañca, bhikkhave, bhikkhu suvimuttacitto hoti? Idha, bhikkhave, bhikkhuno rāgācittaṃ vimuttaṃ hoti, dosā cittaṃ vimuttaṃ hoti, mohā cittaṃ vimuttaṃ hoti. Evaṃ kho, bhikkhave, bhikkhu suvimuttacitto hoti.</p>
<p>[08]‘‘Kathañca, bhikkhave, bhikkhu suvimuttapañño hoti? Idha, bhikkhave, bhikkhu ‘rāgo me pahīno ucchinnamūlo tālāvatthukato anabhāvaṃkato āyatiṃ anuppādadhammo’ti pajānāti, ‘doso me pahīno…pe… moho me pahīno ucchinnamūlo tālāvatthukato anabhāvaṃkato āyatiṃ anuppādadhammo’ti pajānāti. Evaṃ kho, bhikkhave, bhikkhu suvimuttapañño hotī’’ti (dī. ni. 3.348; a. ni. 10.20) –</p>
<p>[07]Evamāgatesu dasasu ariyavāsesu vutthavāso.</p>
<p>[03]Tattha vasanti etthāti vāsā, ariyānaṃ eva vāsāti ^b^ariyavāsā^eb^ anariyānaṃ tādisānaṃ vāsānaṃ asambhavato. Ariyāti cettha ukkaṭṭhaniddesena ^a^M3.0217^ea^ khīṇāsavā gahitā. ^b^Ekārakkho^eb^ti ekā satisaṅkhātā ārakkhā etassāti ekārakkho. Khīṇāsavassa (dī. ni. aṭṭha. 3.348; a. ni. aṭṭha. 3.10.20) hi tīsu dvāresu sabbakāle sati ārakkhakiccaṃ sādheti. Tenevassa carato ca tiṭṭhato ca suttassa ca jāgarassa ca satataṃ samitaṃ ñāṇadassanaṃ paccupaṭṭhitaṃ hotīti vuccati.</p>
<p>[03]^b^Caturāpasseno^eb^ti cattāri apassenāni apassayā etassāti caturāpasseno. ^b^Saṅkhāyā^eb^ti ñāṇena (dī. ni. aṭṭha. 3.308). ^b^Paṭisevatī^eb^ti ñāṇena ñatvā sevitabbayuttakameva sevati. Tassa vitthāro ‘‘paṭisaṅkhā yoniso cīvaraṃ paribhuñjatī’’tiādinā (ma. ni. 1.23; a. ni. 6.58) nayena veditabbo. ^b^Saṅkhāyekaṃ adhivāsetī^eb^ti ñāṇena ñatvā adhivāsetabbayuttakameva adhivāseti. Vitthāro panettha ‘‘paṭisaṅkhā yoniso khamo hoti sītassā’’tiādinā (ma. ni. 1.24) nayena ^a^V3.0198^ea^ veditabbo. ^b^Parivajjetī^eb^ti ñāṇena ñatvā parivajjetabbayuttakameva parivajjeti. Tassa vitthāro ‘‘paṭisaṅkhā yoniso caṇḍaṃ hatthiṃ parivajjetī’’tiādinā nayena veditabbo. ^b^Vinodetī^eb^ti ñāṇena ñatvā vinodetabbameva vinodeti nudati nīharati anto vasituṃ na deti. Tassa vitthāro ‘‘uppannaṃ kāmavitakkaṃ nādhivāsetī’’tiādinā nayena veditabbo.</p>
<p>[03]^b^Panuṇṇapaccekasacco^eb^ti (a. ni. aṭṭha. 2.4.38; dī. ni. aṭṭha. 3.348) ‘‘idameva dassanaṃ saccaṃ, idameva sacca’’nti evaṃ pāṭiyekkaṃ gahitattā paccekasaṅkhātāni diṭṭhisaccāni panuṇṇāni nīhaṭāni pahīnāni assāti panuṇṇapaccekasacco. ^b^Puthusamaṇabrāhmaṇāna^eb^nti bahūnaṃ samaṇabrāhmaṇānaṃ. Ettha ca ^b^samaṇā^eb^ti pabbajjupagatā. ^b^Brāhmaṇā^eb^ti bhovādino. ^b^Puthupaccekasaccānī^eb^ti bahūni pāṭekkasaccāni, ‘‘idameva dassanaṃ saccaṃ, idameva sacca’’nti pāṭiyekkaṃ gahitāni bahūni saccānīti attho. ^b^Nuṇṇānī^eb^ti nīhaṭāni. ^b^Panuṇṇānī^eb^ti suṭṭhu nīhatāni. ^b^Cattānī^eb^ti vissaṭṭhāni. ^b^Vantānī^eb^ti vamitāni. ^b^Muttānī^eb^ti chinnabandhanāni katāni. ^b^Pahīnānī^eb^ti pajahitāni. ^b^Paṭinissaṭṭhānī^eb^ti yathā na puna cittaṃ ārohanti, evaṃ paṭivissajjitāni. Sabbāneva cetāni ariyamaggādhigamato pubbe gahitassa diṭṭhiggāhassa vissaṭṭhabhāvavevacanāni.</p>
<p>[03]^b^Samavayasaṭṭhesano^eb^ti ^a^M3.0218^ea^ (dī. ni. aṭṭha. 3.348; a. ni. aṭṭha. 3.10.20) ettha ^b^avayā^eb^ti anūnā. ^b^Saṭṭhā^eb^ti nissaṭṭhā. Sammā avayā saṭṭhā esanā assāti ^b^samavayasaṭṭhesano,^eb^ sammā vissaṭṭhasabbaesanoti attho. ^b^‘‘Rāgā cittaṃ vimutta’’^eb^ntiādīhi maggassa kiccanipphatti kathitā rāgādīnaṃ pahīnabhāvadīpanato. ^b^‘‘Rāgo me pahīno’’^eb^tiādīhi paccavekkhaṇāmukhena ariyaphalaṃ kathitaṃ. Adhigate hi aggaphale sabbaso rāgādīnaṃ anuppādadhammataṃ pajānāti, tañca pajānanaṃ paccavekkhaṇañāṇanti. Tattha pañcaṅgavippahānapaccekasaccāpanodanaesanāsamavayasajjanāni ‘‘saṅkhāyekaṃ paṭisevati adhivāseti parivajjeti vinodetī’’ti vuttesu apassenesu vinodanā ca maggakiccāneva, itare ca maggeneva samijjhanti.</p>
<p>[03]^b^Dasabalo^eb^ti kāyabalasaṅkhātāni ñāṇabalasaṅkhātāni ca dasa balāni etassāti dasabalo. Duvidhañhi ^a^V3.0199^ea^ tathāgatassa balaṃ kāyabalaṃ ñāṇabalañca. Tesu kāyabalaṃ hatthikulānusārena veditabbaṃ. Vuttañhetaṃ porāṇehi –</p>
<p>[21]‘‘Kāḷāvakañca gaṅgeyyaṃ, paṇḍaraṃ tambapiṅgalaṃ;</p>
<p>[22]Gandhamaṅgalahemañca, uposathachaddantime dasā’’ti. (ma. ni. aṭṭha. 1.148; saṃ. ni. aṭṭha. 2.2.22; a. ni. aṭṭha. 3.10.21; vibha. aṭṭha 76; udā. aṭṭha. 75; bu. vaṃ. aṭṭha. 1.39; paṭi. ma. aṭṭha. 2.2.44; cūḷani. aṭṭha. 81);</p>
<p>[03]Imāni hi dasa hatthikulāni. Tattha ^b^kāḷāvaka^eb^nti pakatihatthikulaṃ daṭṭhabbaṃ. Yaṃ dasannaṃ purisānaṃ kāyabalaṃ, taṃ ekassa kāḷāvakassa hatthino. Yaṃ dasannaṃ kāḷāvakānaṃ balaṃ, taṃ ekassa gaṅgeyyassa. Yaṃ dasannaṃ gaṅgeyyānaṃ, taṃ ekassa paṇḍarassa. Yaṃ dasannaṃ paṇḍarānaṃ, taṃ ekassa tambassa. Yaṃ dasannaṃ tambānaṃ, taṃ ekassa piṅgalassa. Yaṃ dasannaṃ piṅgalānaṃ, taṃ ekassa gandhahatthino. Yaṃ dasannaṃ gandhahatthīnaṃ, taṃ ekassa maṅgalassa. Yaṃ dasannaṃ maṅgalānaṃ, taṃ ekassa hemavatassa. Yaṃ dasannaṃ hemavatānaṃ, taṃ ekassa uposathassa. Yaṃ dasannaṃ uposathānaṃ, taṃ ekassa chaddantassa. Yaṃ dasannaṃ chaddantānaṃ, taṃ ekassa tathāgatassa kāyabalaṃ. Nārāyanasaṅghātabalantipi idameva vuccati. Tattha nārā vuccanti rasmiyo, tā bahū nānāvidhā tato uppajjantīti ^b^nārāyanaṃ,^eb^ vajiraṃ, tasmā vajirasaṅghātabalanti attho. Tadetaṃ pakatihatthigaṇanāya hatthīnaṃ koṭisahassānaṃ, purisagaṇanāya dasannaṃ ^a^M3.0219^ea^ purisakoṭisahassānaṃ balaṃ hoti. Idaṃ tāva tathāgatassa ^b^kāyabalaṃ^eb^.</p>
<p>[03]^b^Ñāṇabalaṃ^eb^ pana pāḷiyaṃ āgatameva. Tatrāyaṃ pāḷi (ma. ni. 1.148; a. ni. 10.21) –</p>
<p>[08]‘‘Dasa kho panimāni, sāriputta, tathāgatassa tathāgatabalāni, yehi balehi samannāgato tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. Katamāni dasa? Idha, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti, yampi, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṃ pajānāti. Idampi, sāriputta, tathāgatassa tathāgatabalaṃ hoti, yaṃ balaṃ āgamma ^a^V3.0200^ea^ tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. (1)</p>
<p>[08]‘‘Puna caparaṃ, sāriputta, tathāgato atītānāgatapaccuppannānaṃ kammasamādānānaṃ ṭhānaso hetuso vipākaṃ yathābhūtaṃ pajānāti…pe…. (2)</p>
<p>[08]‘‘Puna caparaṃ, sāriputta, tathāgato sabbatthagāminiṃ paṭipadaṃ yathābhūtaṃ pajānāti…pe…. (3)</p>
<p>[08]‘‘Puna caparaṃ, sāriputta, tathāgato anekadhātuṃ nānādhātuṃ lokaṃ yathābhūtaṃ pajānāti…pe…. (4)</p>
<p>[08]‘‘Puna caparaṃ, sāriputta, tathāgato sattānaṃ nānādhimuttikataṃ yathābhūtaṃ pajānāti…pe…. (5)</p>
<p>[08]‘‘Puna caparaṃ, sāriputta, tathāgato parasattānaṃ parapuggalānaṃ indriyaparopariyattaṃ yathābhūtaṃ pajānāti…pe…. (6)</p>
<p>[08]‘‘Puna caparaṃ, sāriputta, tathāgato jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ pajānāti…pe…. (7)</p>
<p>[08]‘‘Puna ^a^M3.0220^ea^ caparaṃ, sāriputta, tathāgato anekavihitaṃ pubbenivāsaṃ anussarati. Seyyathidaṃ? Ekampi jātiṃ dvepi jātiyo…pe… iti sākāraṃ sauddesaṃ anekavihitaṃ pubbenivāsaṃ anussarati…pe…. (8)</p>
<p>[08]‘‘Puna caparaṃ, sāriputta, tathāgato dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāti…pe…. (9)</p>
<p>[08]‘‘Puna caparaṃ, sāriputta, tathāgato āsavānaṃ khayā anāsavaṃ cetovimuttiṃ paññāvimuttiṃ ^a^V3.0201^ea^ diṭṭheva dhamme sayaṃ abhiññā sacchikatvā upasampajja viharati…pe… idampi, sāriputta, tathāgatassa tathāgatabalaṃ hoti, yaṃ balaṃ āgamma tathāgato āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti. Imāni kho, sāriputta, dasa tathāgatassa tathāgatabalānī’’ti. (10)</p>
<p>[03]Tattha (ma. ni. aṭṭha. 1.148; a. ni. aṭṭha. 3.10.21; vibha. aṭṭha. 760) ^b^ṭhānañca ṭhānato^eb^ti kāraṇañca kāraṇato. ‘‘Ye ye dhammā yesaṃ yesaṃ dhammānaṃ hetū paccayā uppādāya, taṃ taṃ ṭhānaṃ. Ye ye dhammā yesaṃ yesaṃ dhammānaṃ na hetū na paccayā uppādāya, taṃ taṃ aṭṭhāna’’nti pajānanto ṭhānañca ṭhānato aṭṭhānañca aṭṭhānato yathābhūtaṃ pajānāti. ^b^Yampī^eb^ti yena ñāṇena.</p>
<p>[03]^b^Kammasamādānāna^eb^nti samādiyitvā katānaṃ kusalākusalakammānaṃ, kammameva vā kammasamādānaṃ. ^b^Ṭhānaso hetuso^eb^ti paccayato ceva hetuto ca. Tattha gatiupadhikālapayogā vipākassa ṭhānaṃ, kammaṃ hetu.</p>
<p>[03]^b^Sabbatthagāmini^eb^nti sabbagatigāminiñca agatigāminiñca. ^b^Paṭipada^eb^nti maggaṃ. ^b^Yathābhūtaṃ pajānātī^eb^ti bahūsupi manussesu ekameva pāṇaṃ ghātentesu kāmaṃ sabbesampi cetanā tassevekassa jīvitindriyārammaṇā, taṃ pana kammaṃ tesaṃ nānākāraṃ. Tesu hi eko ādarena chandajāto karoti, eko ‘‘ehi tvampi karohī’’ti parehi nippīḷito karoti, eko samānacchando ^a^M3.0221^ea^ viya hutvā appaṭibāhiyamāno vicarati, tasmā tesu eko teneva kammena niraye nibbattati, eko tiracchānayoniyaṃ, eko pettivisaye. Taṃ tathāgato āyūhanakkhaṇeyeva ‘‘iminā nīhārena āyūhitattā esa niraye nibbattissati, esa tiracchānayoniyaṃ, esa pettivisaye’’ti jānāti. Niraye nibbattamānampi ‘‘esa mahāniraye nibbattissati, esa ussadaniraye’’ti jānāti. Tiracchānayoniyaṃ nibbattamānampi ‘‘esa apādako bhavissati, esa dvipādako, esa catuppādo, esa bahuppādo’’ti jānāti. Pettivisaye nibbattamānampi ‘‘esa nijjhāmataṇhiko bhavissati, esa khuppipāsiko, esa paradattūpajīvī’’ti jānāti. Tesu ca kammesu ‘‘idaṃ kammaṃ paṭisandhiṃ ākaḍḍhissati, etaṃ aññena dinnāya paṭisandhiyā upadhivepakkaṃ bhavissatī’’ti jānāti.</p>
<p>[03]Tathā sakalagāmavāsikesu ekato piṇḍapātaṃ dadamānesu kāmaṃ sabbesampi cetanā piṇḍapātārammaṇāva, ^a^V3.0202^ea^ taṃ pana kammaṃ tesaṃ nānākāraṃ. Tesu hi eko ādarena karotīti sabbaṃ purimasadisaṃ. Tasmā tesu ca keci devaloke nibbattanti, keci manussaloke. Taṃ tathāgato āyūhanakkhaṇeyeva jānāti. ‘‘Iminā nīhārena āyūhitattā esa manussaloke nibbattissati, esa devaloke, tatthāpi esa khattiyakule, esa brāhmaṇakule, esa vessakule, esa suddakule, esa paranimmitavasavattīsu, esa nimmānaratīsu, esa tusitesu, esa yāmesu, esa tāvatiṃsesu, esa cātumahārājikesu, esa bhummadevesū’’tiādinā tattha tattha hīnapaṇītasuvaṇṇadubbaṇṇaappaparivāramahāparivāratādibhedaṃ taṃ taṃ visesaṃ āyūhanakkhaṇeyeva jānāti.</p>
<p>[03]Tathā vipassanaṃ paṭṭhapentesuyeva ‘‘iminā nīhārena esa kiñci sallakkhetuṃ na sakkhissati, esa mahābhūtamattameva vavatthapessati, esa rūpapariggahe eva ṭhassati, esa arūpapariggaheyeva, esa nāmarūpapariggaheyeva, esa paccayapariggaheyeva, esa lakkhaṇārammaṇikavipassanāyameva, esa paṭhamaphaleyeva, esa dutiyaphale eva, esa tatiyaphale eva, esa arahattaṃ pāpuṇissatī’’ti jānāti. Kasiṇaparikammaṃ karontesupi ‘‘imassa parikammamattameva bhavissati, esa nimittaṃ uppādessati, esa appanaṃ eva pāpuṇissati, esa jhānaṃ pādakaṃ katvā vipassanaṃ paṭṭhapetvā arahattaṃ gaṇhissatī’’ti jānāti.</p>
<p>[03]^b^Anekadhātu^eb^nti ^a^M3.0222^ea^ cakkhudhātuādīhi, kāmadhātuādīhi vā dhātūhi bahudhātuṃ. ^b^Nānādhātu^eb^nti tāsaṃyeva dhātūnaṃ vilakkhaṇattā nānappakāradhātuṃ. ^b^Loka^eb^nti khandhāyatanadhātulokaṃ. ^b^Yathābhūtaṃ pajānātī^eb^ti tāsaṃ dhātūnaṃ aviparītato sabhāvaṃ paṭivijjhati.</p>
<p>[03]^b^Nānādhimuttikata^eb^nti hīnādīhi adhimuttīhi nānādhimuttikabhāvaṃ. ^b^Parasattāna^eb^nti padhānasattānaṃ. ^b^Parapuggalāna^eb^nti tato paresaṃ hīnasattānaṃ. Ekatthameva vā etaṃ padadvayaṃ, veneyyavasena pana dvedhā vuttaṃ. ^b^Indriyaparopariyatta^eb^nti saddhādīnaṃ indriyānaṃ parabhāvañca aparabhāvañca, vuddhiñca hāniñcāti attho.</p>
<p>[03]^b^Jhānavimokkhasamādhisamāpattīna^eb^nti paṭhamādīnaṃ catunnaṃ jhānānaṃ, ‘‘rūpī rūpāni passatī’’tiādīnaṃ aṭṭhannaṃ vimokkhānaṃ, savitakkasavicārādīnaṃ tiṇṇaṃ samādhīnaṃ, paṭhamajjhānasamāpattiādīnañca navannaṃ anupubbasamāpattīnaṃ. ^b^Saṃkilesa^eb^nti hānabhāgiyadhammaṃ. ^b^Vodāna^eb^nti visesabhāgiyadhammaṃ. ^b^Vuṭṭhāna^eb^nti ‘‘vodānampi vuṭṭhānaṃ, tamhā tamhā samādhimhā vuṭṭhānampi vuṭṭhāna’’nti (vibha. 828) evaṃ vuttaṃ paguṇajjhānañceva bhavaṅgaphalasamāpattiyo ca. Heṭṭhimaṃ ^a^V3.0203^ea^ heṭṭhimañhi paguṇajjhānaṃ uparimassa uparimassa padaṭṭhānaṃ hoti, tasmā ‘‘vodānampi vuṭṭhāna’’nti vuttaṃ. Bhavaṅgena sabbajhānehi vuṭṭhānaṃ hoti, phalasamāpattiyā nirodhasamāpattito vuṭṭhānaṃ hoti. Tametaṃ sandhāya ‘‘tamhā tamhā samādhimhā vuṭṭhānampi vuṭṭhāna’’nti vuttaṃ. Sabbañāṇānañca vitthārakathāya vinicchayo ^b^sammohavinodaniyaṃ vibhaṅgaṭṭhakathāyaṃ^eb^ (vibha. aṭṭha. 760) vutto. Pubbenivāsānussatidibbacakkhuāsavakkhayañāṇakathā pana ^b^verañjakaṇḍe^eb^ (pārā. 12) vitthāritāyeva.</p>
<p>[03]^b^Imāni kho sāriputtā^eb^ti yāni pubbe ‘‘dasa kho panimāni, sāriputta, tathāgatassa tathāgatabalānī’’ti avocaṃ, imāni tānīti appanaṃ karoti. Tattha paravādikathā hoti ‘‘dasabalañāṇaṃ nāma pāṭiyekkaṃ natthi, sabbaññutaññāṇassevāyaṃ pabhedo’’ti, taṃ na tathā daṭṭhabbaṃ. Aññameva hi dasabalañāṇaṃ, aññaṃ sabbaññutaññāṇaṃ. Dasabalañāṇaṃ sakasakakiccameva jānāti, sabbaññutaññāṇaṃ tampi tato avasesampi pajānāti. Dasabalañāṇesu hi paṭhamaṃ kāraṇākāraṇameva jānāti, dutiyaṃ kammantaravipākantarameva, tatiyaṃ kammaparicchedameva, catutthaṃ dhātunānattakāraṇameva ^a^M3.0223^ea^, pañcamaṃ sattānaṃ ajjhāsayādhimuttimeva, chaṭṭhaṃ indriyānaṃ tikkhamudubhāvameva, sattamaṃ jhānādīhi saddhiṃ tesaṃ saṃkilesādimeva, aṭṭhamaṃ pubbenivutthakkhandhasantatimeva, navamaṃ sattānaṃ cutipaṭisandhimeva, dasamaṃ saccaparicchedameva. Sabbaññutaññāṇaṃ pana etehi jānitabbañca tato uttariñca pajānāti, etesaṃ pana kiccaṃ na sabbaṃ karoti. Tañhi jhānaṃ hutvā appetuṃ na sakkoti, iddhi hutvā vikubbituṃ na sakkoti, maggo hutvā kilese khepetuṃ na sakkoti. Iti yathāvuttakāyabalena ceva ñāṇabalena ca samannāgatattā bhagavā ‘‘dasabalo’’ti vuccati.</p>
<p>[03]^b^Dasahi asekkhehi aṅgehi upeto^eb^ti ‘‘asekkhā sammādiṭṭhi, asekkho sammāsaṅkappo, asekkhā sammāvācā, asekkho sammākammanto, asekkho sammāājīvo, asekkho sammāvāyāmo, asekkhā sammāsati, asekkho sammāsamādhi, asekkhaṃ sammāñāṇaṃ, asekkhā sammāvimuttī’’ti (dī. ni. 3.348, 360) evaṃ vuttehi dasahi asekkhadhammehi samannāgato. Asekkhā sammādiṭṭhiādayo ca sabbe phalasampayuttadhammā eva. Ettha ca ^b^sammādiṭṭhi sammāñāṇa^eb^nti dvīsu ṭhānesu paññāva kathitā ‘‘sammā dassanaṭṭhena sammādiṭṭhi, sammā pajānanaṭṭhena sammāñāṇa’’nti. Atthi hi dassanajānanānaṃ visaye pavattiākāraviseso. ^b^Sammāvimuttī^eb^ti iminā pana padena vuttāvasesā phalasamāpattisahagatadhammā saṅgahitāti veditabbā ^a^V3.0204^ea^. Ariyaphalasampayuttadhammāpi hi sabbaso paṭipakkhato vimuttataṃ upādāya vimuttīti vattabbataṃ labhanti.</p>
<p>[03]^b^59^eb^^b^.^eb^^b^Vacanasaddena appasadda^eb^nti ārāmupacārena gacchato addhikajanassapi vacanasaddena appasaddaṃ. ^b^Nagaranigghosasaddenā^eb^ti avibhāvitatthena nagare manussānaṃ nigghosasaddena. Manussehi samāgamma ekajjhaṃ pavattitasaddo hi nigghoso. ^b^Anusañcaraṇajanassā^eb^ti antosañcārino janassa. ^b^Manussānaṃ rahassakiriyaṭṭhāniya^eb^nti manussānaṃ rahassakaraṇassa yuttaṃ anucchavikaṃ. ^b^Vivekānurūpa^eb^nti ekībhāvassa anurūpaṃ. Sesamettha uttānameva.</p>
<p>[06]Bimbisārasamāgamakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Sāriputtamoggallānapabbajjākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^60^eb^^b^.^eb^ Idāni ^a^M3.0224^ea^ ‘‘tena kho pana samayena sañcayo paribbājako’’tiādīsu apubbapadavaṇṇanaṃ dassento ^b^‘‘sāriputtamoggallānā’’^eb^tiādimāha. Tattha sārībrāhmaṇiyā putto ^b^sāriputto,^eb^ moggallībrāhmaṇiyā putto ^b^moggallāno^eb^. Amhākaṃ kira (a. ni. aṭṭha. 1.1.189-190; dha. pa. aṭṭha. 1.10 sāriputtattheravatthu) bhagavato nibbattito puretarameva sāriputto rājagahanagarassa avidūre upatissagāme sārībrāhmaṇiyā nāma kucchiyaṃ paṭisandhiṃ gaṇhi. Taṃdivasamevassa sahāyopi rājagahasseva avidūre kolitagāme moggallībrāhmaṇiyā kucchiyaṃ paṭisandhiṃ gaṇhi. Tāni kira dvepi kulāni yāva sattamā kulaparivaṭṭā ābaddhapaṭibaddhasahāyāneva. Tesaṃ dvinnaṃ ekadivasameva gabbhaparihāraṃ adaṃsu. Dasamāsaccayena jātānampi tesaṃ chasaṭṭhi dhātiyo upanayiṃsu. Nāmaggahaṇadivase sārībrāhmaṇiyā puttassa upatissagāme jeṭṭhakulassa puttattā ‘‘upatisso’’ti nāmaṃ akaṃsu, itarassa kolitagāme jeṭṭhakulassa puttattā ‘‘kolito’’ti nāmaṃ akaṃsu. Tena vuttaṃ ^b^‘‘gihikāle upatisso kolitoti evaṃ paññāyamānanāmā’’^eb^ti.</p>
<p>[03]^b^Aḍḍhateyyasatamāṇavakaparivārā^eb^ti ettha pañcapañcasatamāṇavakaparivārātipi vadanti. Vuttañhetaṃ ^b^aṅguttaranikāyaṭṭhakathāyaṃ^eb^ (a. ni. aṭṭha. 1.1.189-190) –</p>
<p>[08]‘‘Upatissamāṇavakassa kīḷanatthāya nadiṃ vā uyyānaṃ vā gamanakāle pañca suvaṇṇasivikāsatāni ^a^V3.0205^ea^ parivārāni honti, kolitamāṇavakassa pañca ājaññarathasatāni. Dvepi janā pañcapañcamāṇavakasataparivārā hontī’’ti.</p>
<p>[07]Rājagahe ca anusaṃvaccharaṃ giraggasamajjaṃ nāma hoti. Tesaṃ dvinnampi ekaṭṭhāneyeva mañcakaṃ bandhanti. Dvepi ekatova nisīditvā samajjaṃ passitvā hasitabbaṭṭhāne hasanti, saṃvegaṭṭhāne saṃvijjanti, dāyaṃ dātuṃ yuttaṭṭhāne dāyaṃ denti. Tesaṃ imināva niyāmena ekadivasaṃ samajjaṃ passantānaṃ paripākagatattā ñāṇassa purimadivasesu viya hasitabbaṭṭhāne hāso vā saṃvegaṭṭhāne saṃvijjanaṃ vā dāyaṃ dātuṃ yuttaṭṭhāne dāyadānaṃ vā nāhosi. Dvepi ^a^M3.0225^ea^ pana janā evaṃ cintayiṃsu ‘‘kiṃ ettha oloketabbaṃ atthi, sabbepime appatte vassasate apaṇṇattikabhāvaṃ gamissanti, amhehi pana ekaṃ mokkhadhammaṃ gavesituṃ vaṭṭatī’’ti ārammaṇaṃ gahetvā nisīdiṃsu. Tato kolito upatissaṃ āha ‘‘samma upatissa, na tvaṃ aññadivasesu viya haṭṭhapahaṭṭho, anattamanadhātukosi, kiṃ te sallakkhita’’nti. ‘‘Samma kolita, etesaṃ olokane sāro natthi, niratthakametaṃ, attano mokkhadhammaṃ gavesituṃ vaṭṭatī’’ti idaṃ cintayanto nisinnomhīti. Tvaṃ pana kasmā anattamanoti. Sopi tatheva āha. Athassa attanā saddhiṃ ekajjhāsayataṃ ñatvā upatisso evamāha ‘‘amhākaṃ ubhinnaṃ sucintitaṃ, mokkhadhammaṃ pana gavesantehi ekā pabbajjā laddhuṃ vaṭṭati, kassa santike pabbajāmā’’ti.</p>
<p>[03]Tena kho pana samayena sañcayo paribbājako rājagahe paṭivasati mahatiyā paribbājakaparisāya saddhiṃ. Te ‘‘tassa santike pabbajissāmā’’ti pañcahi māṇavakasatehi saddhiṃ sañcayassa santike pabbajiṃsu. Tesaṃ pabbajitakālato paṭṭhāya sañcayo atirekalābhaggayasaggappatto ahosi. Te katipāheneva sabbaṃ sañcayassa samayaṃ parimadditvā ‘‘ācariya, tumhākaṃ jānanasamayo ettakova, udāhu uttaripi atthī’’ti pucchiṃsu. Sañcayo ‘‘ettakova, sabbaṃ tumhehi ñāta’’nti āha. Tassa kathaṃ sutvā cintayiṃsu ‘‘evaṃ sati imassa santike brahmacariyavāso niratthako, mayaṃ mokkhadhammaṃ gavesituṃ nikkhantā, so imassa santike uppādetuṃ na sakkā, mahā kho pana jambudīpo, gāmanigamarājadhāniyo carantā avassaṃ mokkhadhammadesakaṃ ācariyaṃ labhissāmā’’ti. Te tato paṭṭhāya ‘‘yattha yattha paṇḍitā samaṇabrāhmaṇā atthī’’ti suṇanti, tattha tattha gantvā pañhasākacchaṃ karonti, tehi puṭṭhaṃ pañhaṃ añño kathetuṃ samattho nāma natthi, te pana tesaṃ pañhaṃ vissajjenti. Evaṃ sakalajambudīpaṃ pariggaṇhitvā nivattitvā sakaṭṭhānameva āgantvā ‘‘samma kolita, yo paṭhamaṃ amataṃ adhigacchati ^a^V3.0206^ea^, so ārocetū’’ti katikaṃ akaṃsu. Imameva vatthuṃ saṅkhipitvā dassento ^b^‘‘tatra nesaṃ mahājanaṃ disvā…pe… katikaṃ akaṃsū’’^eb^ti āha.</p>
<p>[03]Tattha ^b^channaparibbājakassā^eb^ti setapaṭadharassa paribbājakassa. Tena nāyaṃ naggaparibbājakoti dasseti. ^b^Pāsādikena abhikkantenā^eb^tiādīsu ^b^pāsādikenā^eb^ti pasādāvahena sāruppena samaṇānucchavikena. ^b^Abhikkantenā^eb^ti ^a^M3.0226^ea^ gamanena. ^b^Paṭikkantenā^eb^ti nivattanena. ^b^Ālokitenā^eb^ti purato dassanena. ^b^Vilokitenā^eb^ti ito cito dassanena. ^b^Samiñjitenā^eb^ti pabbasaṅkocanena. ^b^Pasāritenā^eb^ti tesaṃyeva pasāraṇena. Sabbattha itthambhūtalakkhaṇe karaṇavacanaṃ, tasmā satisampajaññakehi vabhisaṅkhatattā pāsādikaabhikkantapaṭikkantaālokitavilokitasamiñjitapasārito hutvāti vuttaṃ hoti. ^b^Okkhittacakkhū^eb^ti heṭṭhākhittacakkhu. ^b^Iriyāpathasampanno^eb^ti tāya pāsādikaabhikkantāditāya sampannairiyāpatho. ^b^Atthikehi upaññāta^eb^nti ‘‘maraṇe sati amatenapi bhavitabba’’nti evaṃ anumānañāṇena ‘‘atthī’’ti upagataṃ nibbānaṃ nāma, taṃ magganto pariyesanto yannūnāhaṃ imaṃ bhikkhuṃ piṭṭhito piṭṭhito anubandheyyanti sambandho. ^b^Sudinnakaṇḍe vuttappakāra^eb^nti ‘‘dānapatīnaṃ gharesu sālā honti, āsanāni cettha paññattāni honti, upaṭṭhāpitaṃ udakakañjiyaṃ, tattha pabbajitā piṇḍāya caritvā nisīditvā bhuñjanti. Sace icchanti, dānapatīnampi santakaṃ gaṇhanti, tasmā tampi aññatarassa kulassa īdisāya sālāya aññataraṃ kuṭṭamūlanti veditabba’’nti evaṃ vuttappakāraṃ.</p>
<p>[03]^b^Appaṃ vā bahuṃ vā bhāsassū^eb^ti paribbājako ‘‘ahaṃ upatisso nāma, tvaṃ yathāsattiyā appaṃ vā bahuṃ vā pāvada, etaṃ nayasatena nayasahassena paṭivijjhituṃ mayhaṃ bhāro’’ti cintetvā evamāha. Nirodho ca nirodhupāyo ca ekadesasarūpekasesanayena ‘‘nirodho’’ti vuttoti dassento ^b^‘‘atha vā’’^eb^tiādimāha. ^b^Paṭipādento^eb^ti nigamento. ^b^Imaṃ dhammapariyāyaṃ sutvā virajaṃ vītamalaṃ dhammacakkhuṃ udapādī^eb^ti ettha paribbājako paṭhamapadadvayameva sutvā sahassanayasampanne sotāpattiphale patiṭṭhahi. Itarapadadvayaṃ sotāpannakāle niṭṭhāsīti veditabbaṃ.</p>
<p>[03]^b^Bahukehi kappanahutehī^eb^ti ettha dasa dasakāni sataṃ, dasa satāni sahassaṃ, sahassānaṃ sataṃ satasahassaṃ, satasahassānaṃ sataṃ koṭi, koṭisatasahassānaṃ sataṃ pakoṭi, pakoṭisatasahassānaṃ sataṃ koṭipakoṭi, koṭipakoṭisatasahassānaṃ sataṃ ekanahutanti veditabbaṃ.</p>
<p>[03]^b^61^eb^^b^.^eb^^b^Atha^eb^^a^M3.0227^ea^^a^V3.0207^ea^^b^kho sāriputto paribbājako yena moggallāno paribbājako tenupasaṅkamī^eb^ti (a. ni. aṭṭha. 1.1.189-190; dha. pa. aṭṭha. 1.10 sāriputtattheravatthu) sotāpanno hutvā uparivisese appavattante ‘‘bhavissati ettha kāraṇa’’nti sallakkhetvā theraṃ āha ‘‘bhante, mā upari dhammadesanaṃ vaḍḍhayittha, ettakameva hotu, kahaṃ amhākaṃ satthā vasatī’’ti. Veḷuvane paribbājakāti. ‘‘Bhante, tumhe purato yātha, mayhaṃ eko sahāyako atthi, amhehi ca aññamaññaṃ katikā katā ‘yo paṭhamaṃ amataṃ adhigacchati, so ārocetū’ti, ahaṃ taṃ paṭiññaṃ mocetvā sahāyakaṃ gahetvā tumhākaṃ gatamaggeneva satthu santikaṃ āgamissāmī’’ti pañcapatiṭṭhitena therassa pādesu nipatitvā tikkhattuṃ padakkhiṇaṃ katvā theraṃ uyyojetvā paribbājakārāmābhimukho agamāsi.</p>
<p>[03]^b^62^eb^^b^.^eb^^b^Sāriputtaṃ paribbājakaṃ etadavocā^eb^ti ‘‘ajja mayhaṃ sahāyassa mukhavaṇṇo na aññadivasesu viya, addhā anena amataṃ adhigataṃ bhavissatī’’ti amatādhigamaṃ pucchanto etadavoca. Sopissa ‘‘āmāvuso, amataṃ adhigata’’nti paṭijānitvā sabbaṃ pavattiṃ ārocetvā tameva gāthaṃ abhāsi. Gāthāpariyosāne moggallāno paribbājako sotāpattiphale patiṭṭhahi. Tena vuttaṃ ^b^‘‘atha kho moggallānassa paribbājakassa…pe… dhammacakkhuṃ udapādī’’^eb^ti. ^b^Gacchāma mayaṃ, āvuso, bhagavato santike^eb^ti ‘‘kahaṃ samma satthā vasatī’’ti pucchitvā ‘‘veḷuvane kira samma, evaṃ no ācariyena assajittherena kathita’’nti vutte evamāha.</p>
<p>[03]Sāriputtatthero ca nāmesa sadāpi ācariyapūjakova, tasmā sahāyaṃ moggallānaṃ paribbājakaṃ evamāha ‘‘amhehi adhigataṃ amataṃ amhākaṃ ācariyassa sañcayaparibbājakassapi kathessāma, bujjhamāno paṭivijjhissati, appaṭivijjhanto amhākaṃ saddahitvā satthu santikaṃ gamissati, buddhānaṃ desanaṃ sutvā maggaphalappaṭivedhaṃ karissatī’’ti. Tato dvepi janā sañcayassa santikaṃ agamaṃsu. Tena vuttaṃ ^b^‘‘atha kho sāriputtamoggallānā yena sañcayo paribbājako tenupasaṅkamiṃsū’’^eb^ti. Upasaṅkamitvā ca ‘‘ācariya, tvaṃ kiṃ karosi, loke buddho ^a^M3.0228^ea^ uppanno, svākkhāto dhammo, suppaṭipanno saṅgho, āyāma dasabalaṃ passissāmā’’ti. So ‘‘kiṃ vadatha tātā’’ti tepi vāretvā lābhaggayasaggappavattimeva nesaṃ dīpeti. Te ‘‘amhākaṃ evarūpo antevāsikavāso niccameva hotu, tumhākaṃ pana gamanaṃ vā agamanaṃ vā jānāthā’’ti āhaṃsu. Sañcayo ‘‘ime ettakaṃ jānantā mama vacanaṃ na karissantī’’ti ñatvā ‘‘gacchatha tumhe tātā, ahaṃ mahallakakāle antevāsikavāsaṃ vasituṃ na sakkomī’’ti ^a^V3.0208^ea^ āha. Te anekehipi kāraṇasatehi taṃ bodhetuṃ asakkontā attano ovāde vattamānaṃ janaṃ ādāya veḷuvanaṃ agamaṃsu. Pañcasu antevāsikasatesu aḍḍhateyyasatā nivattiṃsu, aḍḍhateyyasatā tehi saddhiṃ agamaṃsu. Tena vuttaṃ ^b^‘‘atha kho sāriputtamoggallānā tāni aḍḍhateyyāni paribbājakasatāni ādāya yena veḷuvanaṃ tenupasaṅkamiṃsū’’^eb^ti.</p>
<p>[03]^b^Vimutte^eb^ti yathāvuttalakkhaṇe nibbāne tadārammaṇāya phalavimuttiyā adhimutte ne sāriputtamoggallāne byākāsīti sambandho.</p>
<p>[03]Evaṃ byākaritvā ca satthā catuparisamajjhe dhammaṃ desento nesaṃ parisāya cariyavasena dhammadesanaṃ vaḍḍhesi, ṭhapetvā dve aggasāvake sabbepi aḍḍhateyyasatā paribbājakā arahattaṃ pāpuṇiṃsu. Satthā ‘‘etha bhikkhavo’’ti hatthaṃ pasāresi, sabbesaṃ kesamassu antaradhāyi, iddhimayapattacīvaraṃ kāyapaṭibaddhaṃ ahosi. Aggasāvakānampi iddhimayapattacīvaraṃ āgataṃ, uparimaggattayakiccaṃ pana na niṭṭhāti. Kasmā? Sāvakapāramīñāṇassa mahantatāya. Athāyasmā mahāmoggallāno pabbajitadivasato sattame divase magadharaṭṭhe kallavāḷagāmakaṃ upanissāya samaṇadhammaṃ karonto thinamiddhaṃ okkamanto satthārā saṃvejito thinamiddhaṃ vinodetvā tathāgatena dinnaṃ dhātukammaṭṭhānaṃ suṇantova uparimaggattayakiccaṃ niṭṭhāpetvā sāvakapāramīñāṇassa matthakaṃ patto. Sāriputtattheropi pabbajitadivasato addhamāsaṃ atikkamitvā satthārā saddhiṃ tameva rājagahaṃ upanissāya sūkarakhataleṇe viharanto attano bhāgineyyassa dīghanakhaparibbājakassa vedanāpariggahasuttante desiyamāne suttānusārena ñāṇaṃ pesetvā parassa vaḍḍhitabhattaṃ bhuñjanto viya sāvakapāramīñāṇassa matthakaṃ patto. Tenevāha ^b^‘‘mahāmoggallānatthero sattahi divasehi arahatte patiṭṭhito, sāriputtatthero addhamāsenā’’^eb^ti.</p>
<p>[03]Yadipi ^a^M3.0229^ea^ mahāmoggallānatthero na cirasseva arahattaṃ patto, dhammasenāpati tato cirena, evaṃ santepi sāriputtattherova mahāpaññataro. Mahāmoggallānatthero hi sāvakānaṃ sammasanacāraṃ yaṭṭhikoṭiyā uppīḷento viya ekadesameva sammasanto satta divase vāyamitvā arahattaṃ patto. Sāriputtatthero ṭhapetvā buddhānaṃ paccekabuddhānañca sammasanacāraṃ sāvakānaṃ sammasanacāraṃ nippadesaṃ sammasi, evaṃ sammasanto addhamāsaṃ vāyami. Ukkaṃsagatassa sāvakānaṃ sammasanacārassa nippadesena pavattiyamānattā sāvakapāramīñāṇassa ca tathā paripācetabbattā. Yathā hi puriso ‘‘veṇuyaṭṭhiṃ gaṇhissāmī’’ti mahājaṭaṃ veṇuṃ disvā ‘‘jaṭaṃ chindantassa papañco bhavissatī’’ti antarena hatthaṃ pavesetvā sampattameva yaṭṭhiṃ mūle ca agge ca chinditvā ādāya pakkameyya, so ^a^V3.0209^ea^ kiñcāpi paṭhamataraṃ gacchati, yaṭṭhiṃ pana sāraṃ vā ujuṃ vā na labhati. Aparo tathārūpameva veṇuṃ disvā sace sampattayaṭṭhiṃ gaṇhissāmi, sāraṃ vā ujuṃ vā na labhissāmīti kacchaṃ bandhitvā mahantena satthena veṇujaṭaṃ chinditvā sārā ceva ujū ca yaṭṭhiyo uccinitvā ādāya pakkameyya, ayaṃ kiñcāpi pacchā gacchati, yaṭṭhiyo pana sārā ceva ujū ca labhati, evaṃsampadamidaṃ imesaṃ dvinnaṃ therānaṃ padhānaṃ.</p>
<p>[03]^b^Sammasanacāro^eb^ ca nāmettha vipassanābhūmi veditabbā sammasanaṃ carati etthāti sammasanacāroti katvā. Tattha buddhānaṃ sammasanacāro dasasahassalokadhātuyaṃ sattasantānagatā anindriyabaddhā ca saṅkhārāti vadanti. Koṭisatasahassacakkavāḷesūti apare. Tathā hi attaniyavasena paṭiccasamuppādanayaṃ otaritvā chattiṃsakoṭisatasahassamukhena buddhānaṃ mahāvajirañāṇaṃ pavattaṃ. Paccekabuddhānaṃ sasantānagatehi saddhiṃ majjhimadesavāsīsattasantānagatā anindriyabaddhā ca saṅkhārā sammasanacāroti vadanti. Jambudīpavāsīsantānagatāti keci. Sasantānagate sabbadhamme parasantānagate ca santānavibhāgaṃ akatvā bahiddhābhāvasāmaññato sammasanaṃ, ayaṃ sāvakānaṃ sammasanacāro. Moggallānatthero pana bahiddhā dhammepi sasantānavibhāgena keci keci uddharitvā sammasi, tañca kho ñāṇena phuṭṭhamattaṃ katvā. Tena vuttaṃ ‘‘yaṭṭhikoṭiyā uppīḷento viya ekadesameva sammasanto’’ti. Tattha ñāṇena nāma yāvatā neyyaṃ vattitabbaṃ, tāvatā avattanato ‘‘yaṭṭhikoṭiyā uppīḷento ^a^M3.0230^ea^ viyā’’ti vuttaṃ, anupadadhammavipassanāya abhāvato ‘‘ekadesameva sammasanto’’ti vuttaṃ. Dhammasenāpatinopi yathāvuttasāvakānaṃ vipassanāya bhūmiyeva sammasanacāro. Tattha pana thero sātisayaṃ niravasesaṃ anupadañca sammā vipassi. Tena vuttaṃ ‘‘sāvakānaṃ sammasanacāraṃ nippadesaṃ sammasī’’ti.</p>
<p>[03]Ettha ca sukkhavipassakā lokiyābhiññappattā pakatisāvakā mahāsāvakā aggasāvakā paccekabuddhā sammāsambuddhāti chasu janesu sukkhavipassakānaṃ jhānābhiññāhi anadhigatapaññānepuññattā andhānaṃ viya icchitapadesokkamanaṃ vipassanākāle icchiticchitadhammabhāvanā natthi, te yathāpariggahitadhammamatteyeva vipassanaṃ vaḍḍhenti. Lokiyābhiññappattā pana pakatisāvakā yena mukhena vipassanaṃ ārabhanti, tato aññenapi vipassanaṃ vitthārikaṃ kātuṃ sakkonti vipulañāṇattā. Mahāsāvakā abhinīhārasampannattā tato sātisayaṃ vipassanaṃ vitthārikaṃ kātuṃ sakkonti. Aggasāvakesu dutiyo abhinīhārasampattiyā samādhānassa sātisayattā vipassanaṃ tatopi vitthārikaṃ karoti. Paṭhamo pana tatopi mahāpaññatāya sāvakehi asādhāraṇaṃ katvā vipassanaṃ vitthārikaṃ karoti. Paccekabuddhā tehipi ^a^V3.0210^ea^ mahābhinīhāratāya attano abhinīhārānurūpaṃ tatopi vitthārikaṃ vipassanaṃ karonti. Buddhānaṃ sammadeva paripūritapaññāpāramīpabhāvitā sabbaññutaññāṇādhigamassa anurūpā yathā nāma katavālavedhaparicayena sarabhaṅgasadisena dhanuggahena khitto saro antarā rukkhalatādīsu asajjamāno lakkheyeva patati, na sajjati na virajjati, evaṃ antarā asajjamānā avirajjamānā vipassanā sammasanīyadhammesu yāthāvato nānānayehi pavattati, yaṃ ‘‘mahāvajirañāṇa’’nti vuccati.</p>
<p>[03]Etesu ca sukkhavipassakānaṃ vipassanācāro khajjotappabhāsadiso, abhiññappattapakatisāvakānaṃ dīpappabhāsadiso, mahāsāvakānaṃ ukkāppabhāsadiso, aggasāvakānaṃ osadhitārakappabhāsadiso, paccekabuddhānaṃ candappabhāsadiso, sammāsambuddhānaṃ rasmisahassapaṭimaṇḍitasaradasūriyamaṇḍalasadiso hutvā upaṭṭhāti. Tathā sukkhavipassakānaṃ vipassanācāro andhānaṃ ^a^M3.0231^ea^ yaṭṭhikoṭiyā gamanasadiso, lokiyābhiññappattapakatisāvakānaṃ daṇḍakasetugamanasadiso, mahāsāvakānaṃ jaṅghasetugamanasadiso, aggasāvakānaṃ sakaṭasetugamanasadiso, paccekabuddhānaṃ mahājaṅghamaggagamanasadiso, sammāsambuddhānaṃ mahāsakaṭamaggagamanasadiso. Tathā buddhānaṃ paccekabuddhānañca vipassanā cintāmayañāṇasaṃvaḍḍhitattā sayambhūñāṇabhūtā, itaresaṃ sutamayañāṇasaṃvaḍḍhitattā paropadesasambhūtāti veditabbā.</p>
<p>[03]Idāni ubhinnampi therānaṃ pubbayogaṃ dassetuṃ ^b^‘‘atīte kirā’’^eb^tiādimāha. Taṃ sabbaṃ uttānatthameva.</p>
<p>[03]^b^63^eb^^b^.^eb^^b^Giribbajanagara^eb^nti samantā pabbataparikkhittaṃ vajasadisaṃ hutvā tiṭṭhatīti giribbajanti evaṃladdhanāmaṃ rājagahanagaraṃ. Usūyanakiriyāya kammabhāvaṃ sandhāya ^b^‘‘upayogatthe vā’’^eb^ti vuttaṃ.</p>
<p>[06]Sāriputtamoggallānapabbajjākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Upajjhāyavattakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^64^eb^^b^.^eb^ Vajjāvajjaṃ upanijjhāyatīti upajjhāyo, natthi upajjhāyo etesanti ^b^anupajjhāyakā^eb^. Tenāha ^b^‘‘vajjāvajjaṃ upanijjhāyakena garunā virahitā’’^eb^ti. Tattha ^b^vajjāvajja^eb^nti khuddakaṃ ^a^V3.0211^ea^ mahantañca vajjaṃ. Vuddhiattho hi ayamakāro ‘‘phalāphala’’ntiādīsu viya. ^b^Uttiṭṭhapatta^eb^nti ettha ucchiṭṭha-saddasamānattho ^b^uttiṭṭha^eb^-saddo. Tenevāha ^b^‘‘tasmiñhi manussā ucchiṭṭhasaññino, tasmā uttiṭṭhapattanti vutta’’^eb^nti. ^b^Piṇḍāya caraṇakapatta^eb^nti iminā pana pattassa sarūpadassanamukhena ucchiṭṭhakappanāya kāraṇaṃ vibhāvitaṃ. ^b^Tasmi^eb^nti tasmiṃ piṇḍāya caraṇakapatte.</p>
<p>[03]^b^65^eb^^b^.^eb^^b^Sagāravā sappatissā^eb^ti ettha garubhāvo gāravaṃ, pāsāṇacchattaṃ viya garukaraṇīyatā. Saha gāravenāti sagāravā. Garunā kismiñci vutte gāravavasena patissavanaṃ patisso, patissavabhūtaṃ taṃsabhāgañca yaṃkiñci gāravanti attho. Saha patissenāti sappatissā, ovādaṃ sampaṭicchantāti attho ^a^M3.0232^ea^. Patissīyatīti vā patisso, garukātabbo. Tena saha patissenāti ^b^sappatissā^eb^. Aṭṭhakathāyaṃ pana byañjanavicāraṃ akatvā atthamattameva dassetuṃ ^b^‘‘garukabhāvañceva jeṭṭhakabhāvañca upaṭṭhapetvā’’^eb^ti vuttaṃ. ^b^Sāhū^eb^ti sādhu. ^b^Lahū^eb^ti agaru, mama tuyhaṃ upajjhāyabhāve bhāriyaṃ nāma natthīti attho. ^b^Opāyika^eb^nti upāyapaṭisaṃyuttaṃ te upajjhāyaggahaṇaṃ iminā upāyena tvaṃ me ito paṭṭhāya bhāro jātosīti vuttaṃ hoti. ^b^Patirūpa^eb^nti anurūpaṃ tava upajjhāyaggahaṇanti attho. ^b^Pāsādikenā^eb^ti pasādāvahena kāyavacīpayogena. ^b^Sampādehī^eb^ti tividhasikkhaṃ nipphādehīti attho. ^b^Kāyena vā^eb^ti hatthamuddādiṃ dassento kāyena vā viññāpeti. ^b^Gahito tayā…pe… viññāpetī^eb^ti ‘‘sāhū’’tiādīsu ekaṃ vadantoyeva imamatthaṃ viññāpetīti vuccati. Tenevāha ^b^‘‘idameva hī’’^eb^tiādi. ^b^Sādhūti sampaṭicchanaṃ sandhāyā^eb^ti upajjhāyena ‘‘sāhū’’ti vutte saddhivihārikassa ‘‘sādhū’’ti sampaṭicchanavacanaṃ sandhāya. Kasmā nappamāṇanti āha ^b^‘‘āyācanadānamattena hī’’^eb^tiādi, saddhivihārikassa ‘‘upajjhāyo me, bhante, hohī’’ti āyācanamattena, upajjhāyassa ca ‘‘sāhū’’tiādinā dānavacanamattenāti attho. ^b^Na ettha sampaṭicchanaṃ aṅga^eb^nti saddhivihārikassa sampaṭicchanavacanaṃ ettha upajjhāyaggahaṇe aṅgaṃ na hoti.</p>
<p>[03]^b^66^eb^^b^.^eb^^b^Sammāvattanā^eb^ti sammāpavatti. ^b^Assā^eb^ti saddhivihārikassa. ^b^Tādisameva mukhadhovanodakaṃ dātabba^eb^nti utumhi sarīrasabhāve ca ekākāre tādisameva dātabbaṃ. ^b^Dve cīvarānī^eb^ti pārupanaṃ saṅghāṭiñca sandhāya vadati. Yadi evaṃ ‘‘saṅghāṭiyo’’ti kasmā vuttanti āha ^b^‘‘sabbañhi cīvaraṃ saṅghaṭitattā saṅghāṭīti vuccatī’’^eb^ti. ^b^Padavītihārehī^eb^ti ettha padaṃ vītiharati etthāti ^b^padavītihāro,^eb^ padavītiharaṇaṭṭhānaṃ dūtavilambitaṃ akatvā samagamane dvinnaṃ padānaṃ antare muṭṭhiratanamattaṃ. Padānaṃ vā vītiharaṇaṃ abhimukhaṃ haritvā nikkhepo ^b^padavītihāro^eb^ti ^a^V3.0212^ea^ evamettha attho daṭṭhabbo. ^b^Ito paṭṭhāyā^eb^ti ‘‘na upajjhāyassa bhaṇamānassā’’ti ettha vutta ^b^na^eb^-kārato paṭṭhāya. ^b^Sabbattha dukkaṭāpatti veditabbā^eb^ti ‘‘īdisesu gilānopi na muccatī’’ti dassanatthaṃ vuttaṃ. Aññampi hi yathāvuttaṃ upajjhāyavattaṃ anādariyena akarontassa agilānassa vattabhede sabbattha dukkaṭameva. Teneva vakkhati ‘‘agilānena hi saddhivihārikena saṭṭhivassenapi sabbaṃ upajjhāyavattaṃ ^a^M3.0233^ea^ kātabbaṃ, anādarena akarontassa vattabhede dukkaṭaṃ. Na-kārapaṭisaṃyuttesu pana padesu gilānassapi paṭikkhittakiriyaṃ karontassa dukkaṭamevā’’ti (mahāva. aṭṭha. 64). ^b^Āpattiyā āsannavāca^eb^nti āpattijanakameva vacanaṃ sandhāya vadati. Yāya hi vācāya āpattiṃ āpajjati, sā vācā tassā āpattiyā āsannāti vuccati.</p>
<p>[03]^b^Cīvarena pattaṃ veṭhetvā^eb^ti ettha ‘‘uttarāsaṅgassa ekena kaṇṇena veṭhetvā’’ti ^b^gaṇṭhipadesu^eb^ vuttaṃ. ^b^Gāme^eb^ti gāmapariyāpanne tādise kismiñci padese. ^b^Antaraghare^eb^ti antogehe. ^b^Paṭikkamane^eb^ti āsanasālāyaṃ. Tikkhattuṃ pānīyena pucchitabboti sambandho, ādimhi majjhe anteti evaṃ tikkhattuṃ pucchitabboti attho. ^b^Upakaṭṭho^eb^ti āsanno. ^b^Dhotavālikāyā^eb^ti nirajāya parisuddhavālikāya. ^b^Sace pahotī^eb^ti vuttamevatthaṃ vibhāveti ^b^‘‘na kenaci gelaññena abhibhūto hotī’’^eb^ti. ^b^Pariveṇaṃ gantvā^eb^ti upajjhāyassa pariveṇaṃ gantvā.</p>
<p>[06]Upajjhāyavattakathāvaṇṇanā niṭṭhitā.</p>
<p>[03]^b^67^eb^^b^.^eb^ Saddhivihārikavattakathā uttānatthāyeva.</p>
</h4>
</h3>
</h2>
<h2>
<h2n>Nasammāvattanādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^68^eb^^b^.^eb^ Nasammāvattanādikathāyaṃ ^b^gehassitapema^eb^nti ‘‘pitā me aya’’nti evaṃ uppannapemaṃ. Upajjhāyamhi pitucittupaṭṭhānameva hi idha gehassitapemaṃ nāma. Na hi idaṃ akusalapakkhiyaṃ gehassitapemaṃ sandhāya vuttaṃ paṭividdhasaccānaṃ pahīnānugedhānaṃ tadasambhavato, na ca bhagavā bhikkhū saṃkilese niyojeti, gehassitapemasadisattā pana pemamukhena mettāsineho idha vuttoti veditabbaṃ. ‘‘Tesu eko vattasampanno bhikkhu…pe… tesaṃ anāpattī’’ti vacanato sace eko vattasampanno bhikkhu ‘‘bhante, tumhe appossukkā hotha, ahaṃ tumhākaṃ saddhivihārikaṃ antevāsikaṃ vā gilānaṃ upaṭṭhahissāmi, ovaditabbaṃ ovadissāmi, iti karaṇīyesu ussukkaṃ āpajjissāmī’’ti vadati, te eva vā saddhivihārikādayo ‘‘bhante, tumhe kevalaṃ appossukkā ^a^V3.0213^ea^ hothā’’ti vadanti, vattaṃ vā na sādiyanti ^a^M3.0234^ea^, tato paṭṭhāya ācariyupajjhāyānaṃ anāpattīti vadanti. Sesamettha uttānameva.</p>
<p>[06]Nasammāvattanādikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Rādhabrāhmaṇavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^69^eb^^b^.^eb^ Rādhabrāhmaṇavatthumhi ^b^kiso ahosī^eb^ti khādituṃ vā bhuñjituṃ vā asakkonto tanuko ahosi appamaṃsalohito. ^b^Uppaṇḍuppaṇḍukajāto^eb^ti sañjātuppaṇḍuppaṇḍukabhāvo paṇḍupalāsappaṭibhāgo. ^b^Dhamanisanthatagatto^eb^ti pariyādinnamaṃsalohitattā sirājāleneva santharitagatto. ^b^Adhikāra^eb^nti adhikiriyaṃ, sakkāranti vuttaṃ hoti. Kataṃ jānantīti ^b^kataññuno,^eb^ kataṃ pākaṭaṃ katvā jānantīti ^b^katavedino^eb^. Kiṃ pana thero bhagavatā bārāṇasiyaṃ tīhi saraṇagamanehi anuññātaṃ pabbajjaṃ upasampadañca na jānātīti? No na jānāti. Yadi evaṃ ‘‘kathāhaṃ, bhante, taṃ brāhmaṇaṃ pabbājemi upasampādemī’’ti kasmā āhāti imaṃ anuyogaṃ sandhāyāha ^b^‘‘kiñcāpi āyasmā sāriputto’’^eb^tiādi. ^b^Parimaṇḍalehī^eb^ti paripuṇṇehi. ^b^Aññathā vā vattabbaṃ aññathā vadatī^eb^ti ‘‘bhante’’ti vattabbaṃ ‘‘bandhe’’ti vadati.</p>
<p>[03]^b^71-73^eb^^b^.^eb^^b^Samanantarā^eb^ti anantaraṃ. ^b^Paṇṇattivītikkamaṃ karotī^eb^ti sikkhāpadavītikkamaṃ karoti. Attabhāvapariharaṇatthaṃ nissīyantīti ^b^nissayā,^eb^ piṇḍiyālopabhojanādikā cattāro paccayā. Tattha ^b^piṇḍiyālopabhojana^eb^nti jaṅghapiṇḍiyabalena caritvā ālopamattaṃ laddhabhojanaṃ. ^b^Atirekalābho^eb^ti ‘‘piṇḍiyālopabhojanaṃ nissāyā’’ti evaṃ vuttabhikkhāhāralābhato adhikalābho saṅghabhattādi. Tattha sakalassa saṅghassa dātabbabhattaṃ ^b^saṅghabhattaṃ^eb^. Katipaye bhikkhū uddisitvā dātabbabhattaṃ ^b^uddesabhattaṃ^eb^. Nimantetvā dātabbabhattaṃ ^b^nimantanaṃ^eb^. Salākaṃ gāhāpetvā dātabbabhattaṃ ^b^salākabhattaṃ^eb^. Ekasmiṃ pakkhe ekadivasaṃ dātabbabhattaṃ ^b^pakkhikaṃ^eb^. Uposathe dātabbabhattaṃ ^b^uposathikaṃ^eb^. Pāṭipadadivase dātabbabhattaṃ ^b^pāṭipadikaṃ^eb^. Vitthārakathā nesaṃ senāsanakkhandhakavaṇṇanāyaṃ āvi bhavissati.</p>
<p>[06]^b^Vihāro^eb^ti ^a^M3.0235^ea^ pākāraparicchinno sakalo āvāso. ^b^Aḍḍhayogo^eb^ti</p>
<p>[03]Dīghapāsādo. Garuḷasaṇṭhānapāsādotipi vadanti. ^b^Pāsādo^eb^ti caturassapāsādo. ^b^Hammiya^eb^nti muṇḍacchadanapāsādo. Apare pana bhaṇanti ‘‘vihāro nāma dīghamukhapāsādo, aḍḍhayogo ekapassacchadanakasenāsanaṃ ^a^V3.0214^ea^, tassa kira ekapasse bhitti uccatarā hoti, itarapasse nīcā, tena taṃ ekapassacchadanakaṃ hoti, pāsādo āyatacaturassapāsādo, hammiyaṃ muṇḍacchadanaṃ candikaṅgaṇayutta’’nti. ^b^Guhā^eb^ti pabbataguhā. ^b^Pūtimutta^eb^nti yaṃ kiñci muttaṃ. Yathā suvaṇṇavaṇṇopi kāyo ‘‘pūtikāyo’’ti vuccati, evaṃ abhinavampi muttaṃ pūtimuttameva. Sesamettha uttānatthameva.</p>
<p>[06]Rādhabrāhmaṇavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Ācariyavattakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^75^eb^^b^.^eb^ Upasenavatthumhi ^b^āciṇṇa^eb^nti caritaṃ vattaṃ anudhammatā. ^b^Kacci bhikkhu khamanīya^eb^nti bhikkhu kacci tuyhaṃ idaṃ catucakkaṃ navadvāraṃ sarīrayantaṃ khamanīyaṃ sakkā khamituṃ sahituṃ pariharituṃ, na kiñci dukkhaṃ uppādetīti. ^b^Kacci yāpanīya^eb^nti kacci sabbakiccesu yāpetuṃ sakkā, na kiñci antarāyaṃ dassetīti. ^b^Jānantāpi tathāgatā^eb^tievamādi yaṃ parato ‘‘kati vassosi tvaṃ bhikkhū’’tiādinā pucchi, tassa parihāradassanatthaṃ vuttaṃ. Tatrāyaṃ saṅkhepattho – tathāgatā nāma jānantāpi sace tādisaṃ pucchākāraṇaṃ hoti, pucchanti. Sace pana tādisaṃ pucchākāraṇaṃ natthi, jānantāpi na pucchanti. Yasmā pana buddhānaṃ ajānanaṃ nāma natthi, tasmā ‘‘ajānantāpī’’ti na vuttaṃ. ^b^Kālaṃ viditvā pucchantī^eb^ti sace tassā pucchāya so kālo hoti, evaṃ taṃ kālaṃ viditvā pucchanti. Sace na hoti, evampi kālaṃ viditvāva na pucchanti. Evaṃ pucchantāpi ca atthasaṃhitaṃ tathāgatā pucchanti, yaṃ atthanissitaṃ kāraṇanissitaṃ, tadeva pucchanti, no anatthasaṃhitaṃ. Kasmā? Yasmā ^b^anatthasaṃhite setughāto tathāgatānaṃ. Setu^eb^ vuccati maggo, maggeneva tādisassa vacanassa ghāto samucchedoti vuttaṃ hoti.</p>
<p>[03]Idāni ^b^atthasaṃhita^eb^nti ettha yaṃ atthanissitaṃ vacanaṃ tathāgatā pucchanti, taṃ dassento ^b^‘‘dvīhi ākārehī’’^eb^tiādimāha. Tattha ^b^ākārehī^eb^ti kāraṇehi ^a^M3.0236^ea^. ^b^Dhammaṃ vā desessāmā^eb^ti aṭṭhuppattiyuttaṃ suttaṃ vā pubbacaritakāraṇayuttaṃ jātakaṃ vā kathayissāma. ^b^Sāvakānaṃ vā sikkhāpadaṃ paññapessāmā^eb^ti sāvakānaṃ vā tāya pucchāya vītikkamaṃ pākaṭaṃ katvā garukaṃ vā lahukaṃ vā sikkhāpadaṃ paññapessāma āṇaṃ ṭhapessāma. ^b^Atilahu^eb^nti atisīghaṃ.</p>
<p>[03]^b^76^eb^^b^.^eb^ Aññatitthiyavatthumhi ^b^aññatitthiyapubbo^eb^ti pubbe aññatitthiyo bhūtoti aññatitthiyapubbo. Ettha (a. ni. aṭṭha. 2.3.62) ca titthaṃ jānitabbaṃ, titthakaro jānitabbo ^a^V3.0215^ea^, titthiyā jānitabbā, titthiyasāvakā jānitabbā. Tattha ^b^titthaṃ^eb^ nāma dvāsaṭṭhi diṭṭhiyo. Ettha hi sattā taranti uppilavanti ummujjanimujjaṃ karonti, tasmā ‘‘tittha’’nti vuccanti. Tāsaṃ diṭṭhīnaṃ uppādetā ^b^titthakaro^eb^ nāma pūraṇakassapādiko. Tassa laddhiṃ gahetvā pabbajitā ^b^titthiyā^eb^ nāma. Te hi titthe jātāti titthiyā, yathāvuttaṃ vā diṭṭhigatasaṅkhātaṃ titthaṃ etesaṃ atthīti titthikā, titthikā eva titthiyā. Tesaṃ paccayadāyakā ^b^titthiyasāvakā^eb^ti veditabbā. ^b^Sahadhammikaṃ vuccamāno^eb^ti sahadhammikena vuccamāno, karaṇatthe upayogavacanaṃ. Pañcahi sahadhammikehi sikkhitabbattā, tesaṃ vā santakattā ‘‘sahadhammika’’nti laddhanāmena buddhapaññattena sikkhāpadena vuccamānoti attho. ^b^Pasūro^eb^ti tassa nāmaṃ. ^b^Paribbājako^eb^ti gihibandhanaṃ pahāya pabbajjupagato.</p>
<p>[03]^b^Taṃyeva titthāyatana^eb^nti ettha dvāsaṭṭhidiṭṭhisaṅkhātaṃ titthameva āyatananti titthāyatanaṃ, titthaṃ vā etesaṃ atthīti titthino, titthiyā, tesaṃ āyatanantipi ^b^titthāyatanaṃ. Āyatana^eb^nti ca ‘‘assānaṃ kambojo āyatanaṃ, gunnaṃ dakkhiṇapatho āyatana’’nti ettha sañjātiṭṭhānaṃ āyatanaṃ nāma.</p>
<p>[21]‘‘Manorame āyatane, sevanti naṃ vihaṅgamā;</p>
<p>[22]Chāyaṃ chāyatthino yanti, phalatthaṃ phalabhojino’’ti. (a. ni. 5.38) –</p>
<p>[07]Ettha samosaraṇaṭṭhānaṃ. ‘‘Pañcimāni, bhikkhave, vimuttāyatanānī’’ti (a. ni. 5.26) ettha kāraṇaṃ, taṃ idha sabbampi labbhati. Sabbepi hi diṭṭhigatikā sañjāyamānā imāsuyeva dvāsaṭṭhiyā diṭṭhīsu sañjāyanti, samosaramānāpi etāsuyeva samosaranti sannipatanti, diṭṭhigatikabhāve ca nesaṃ imāyeva dvāsaṭṭhi diṭṭhiyo ^a^M3.0237^ea^ kāraṇaṃ, tasmā yathāvuttaṃ titthameva sañjātiādinā atthena āyatananti titthāyatanaṃ, tenevatthena titthīnaṃ āyatanantipi titthāyatanaṃ.</p>
<p>[03]^b^Āyasmato nissāya vacchāmī^eb^ti ettha ^b^āyasmato^eb^ti upayogatthe sāmivacanaṃ, āyasmantaṃ nissāya vasissāmīti attho. ^b^Byatto…pe… vuttalakkhaṇoyevā^eb^ti parisupaṭṭhāpakabahussutaṃ sandhāya vadati. ^b^Pañcahupāli aṅgehī^eb^tiādīsu yaṃ vattabbaṃ, taṃ parato āvi bhavissati.</p>
<p>[06]Ācariyavattakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Paṇāmanākhamāpanākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^80^eb^^b^.^eb^ Yaṃ ^a^V3.0216^ea^ pubbe lakkhaṇaṃ vuttanti sambandho, ‘‘teneva lakkhaṇena nissayantevāsikassa āpatti veditabbā’’ti potthakesu pāṭho dissati, ‘‘na teneva lakkhaṇena nissayantevāsikassa āpatti veditabbā’’ti evaṃ panettha pāṭho veditabbo. Saddhivihārikassa vuttalakkhaṇena nissayantevāsikassa āpatti na veditabbāti evaṃ panettha atthopi veditabbo. Aññathā ‘‘nissayantevāsikena hi yāva ācariyaṃ nissāya vasati, tāva sabbaṃ ācariyavattaṃ kātabba’’nti idaṃ virujjheyya. Idañhi vacanaṃ nissayantevāsikassa amuttanissayasseva vattaṃ akarontassa āpattīti dīpeti. Tasmā saddhivihārikassa yathāvuttavattaṃ akarontassa nissayamuttakassa amuttakassapi āpatti, nissayantevāsikassa pana amuttanissayasseva āpattīti gahetabbaṃ. Teneva ^b^visuddhimaggepi^eb^ (visuddhi. 1.41) ^b^ñātipalibodhakathāyaṃ^eb^ –</p>
<p>[08]‘‘Ñātīti vihāre ācariyupajjhāyasaddhivihārikaantevāsikasamānupajjhāyakasamānācariyakā, ghare mātā pitā bhaginī bhātāti evamādikā. Te gilānā imassa palibodhā honti, tasmā so palibodho upaṭṭhahitvā tesaṃ pākatikakaraṇena upacchinditabbo. Tattha upajjhāyo tāva gilāno sace lahuṃ na vuṭṭhāti, yāvajīvaṃ paṭijaggitabbo. Tathā ^a^M3.0238^ea^ pabbajjācariyo upasampadācariyo saddhivihāriko upasampāditapabbājitaantevāsikasamānupajjhāyakā ca. Nissayācariya uddesācariya nissayantevāsika uddesantevāsikasamānācariyakā pana yāva nissayauddesā anupacchinnā, tāva paṭijaggitabbā’’ti –</p>
<p>[07]Vibhāgena vuttaṃ. Ayañca vibhāgo ‘‘teneva lakkhaṇena nissayantevāsikassa āpatti veditabbā’’ti evaṃ pāṭhe sati na yujjeyya. Ayañhi pāṭho saddhivihārikassa viya nissayantevāsikassapi yathāvuttavattaṃ akarontassa nissayamuttakassa amuttakassapi āpattīti imamatthaṃ dīpeti, tasmā vuttanayenevettha pāṭho gahetabbo.</p>
<p>[06]^b^Pabbajjaupasampadadhammantevāsikehi pana…pe… tāva vattaṃ kātabba^eb^nti pabbajjācariyaupasampadācariyadhammācariyānaṃ</p>
<p>[03]Etehi yathāvuttavattaṃ kātabbaṃ. Tattha yena sikkhāpadāni dinnāni, ayaṃ ^a^V3.0217^ea^^b^pabbajjācariyo^eb^. Yena upasampadakammavācā vuttā, ayaṃ ^b^upasampadācariyo^eb^. Yo uddesaṃ paripucchaṃ vā deti, ayaṃ ^b^dhammācariyo^eb^ti veditabbaṃ. Sesamettha uttānameva.</p>
<p>[06]Paṇāmanākhamāpanākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Nissayapaṭippassaddhikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^83^eb^^b^.^eb^ Nissayapaṭippassaddhikathāyaṃ ^b^disaṃ gato^eb^ti puna āgantukāmo anāgantukāmo vā hutvā vāsatthāya kañci disaṃ gato. ^b^Bhikkhuno sabhāgata^eb^nti pesalabhāvaṃ. ^b^Oloketvā^eb^ti upaparikkhitvā. ^b^Vibbhante…pe… tattha gantabba^eb^nti ettha sace kenaci karaṇīyena tadaheva gantuṃ asakkonto katipāhena gamissāmīti gamane saussāho hoti, rakkhatīti vadanti. ^b^Mā idha paṭikkamī^eb^ti mā idha pavisi. ^b^Tatreva vasitabba^eb^nti tattheva nissayaṃ gahetvā vasitabbaṃ. ^b^Taṃyeva vihāraṃ…pe… vasituṃ vaṭṭatī^eb^ti ettha upajjhāyena pariccattattā upajjhāyasamodhānaparihāro natthi, tasmā upajjhāyena samodhānagatassapi ācariyassa santike gahitanissayo na paṭippassambhati.</p>
<p>[03]^b^Ācariyamhā^eb^^a^M3.0239^ea^^b^nissayapaṭippassaddhīsu ācariyo pakkanto vā hotī^eb^ti ettha ‘‘pakkantoti disaṃ gato’’tiādinā upajjhāyassa pakkamane yo vinicchayo vutto, so tattha vuttanayeneva idhāpi sakkā viññātunti taṃ avatvā ‘‘koci ācariyo āpucchitvā pakkamatī’’tiādinā aññoyeva nayo āraddho, ayañca nayo upajjhāyapakkamanepi veditabboyeva. Īdisesu hi ṭhānesu ekattha vuttalakkhaṇaṃ aññatthāpi daṭṭhabbaṃ. ^b^Sace dve leḍḍupāte atikkamitvā nivattati, paṭippassaddho hotī^eb^ti ettha ettāvatā disāpakkanto nāma hotīti antevāsike anikkhittadhurepi nissayo paṭippassambhati. ^b^Ācariyupajjhāyā dve leḍḍupāte atikkamma aññasmiṃ vihāre vasantī^eb^ti bahiupacārasīmāyaṃ antevāsikasaddhivihārikānaṃ vasanaṭṭhānato dve leḍḍupāte atikkamma aññasmiṃ senāsane vasanti, antoupacārasīmāyaṃ pana dve leḍḍupāte atikkamitvāpi vasato nissayo na paṭippassambhati. ‘‘Sacepi ācariyo muñcitukāmova hutvā nissayapaṇāmanāya paṇāmetī’’tiādi sabbaṃ upajjhāyassa āṇattiyampi veditabbaṃ. Sesamettha uttānameva.</p>
<p>[06]Nissayapaṭippassaddhikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Upasampādetabbapañcakakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^84^eb^^b^.^eb^^b^Pañcahi^eb^^a^V3.0218^ea^, ^b^bhikkhave, aṅgehi samannāgatenā^eb^tiādīsu ^b^na sāmaṇero upaṭṭhāpetabbo^eb^ti upajjhāyena hutvā sāmaṇero na gahetabbo. Ayamattho ^b^aṅguttaranikāyaṭṭhakathāyaṃ^eb^ (a. ni. aṭṭha. 3.5.251-253) vuttoyeva.</p>
<p>[21]‘‘Attānameva paṭhamaṃ, patirūpe nivesaye;</p>
<p>[22]Athaññamanusāseyya, na kilisseyya paṇḍito’’ti. (dha. pa. 158) –</p>
<p>[07]Imassa anurūpavasena paṭhamaṃ tāva attasampattiyaṃ niyojetuṃ ^b^‘‘na asekkhena sīlakkhandhenā’’^eb^tiādi vuttaṃ, na āpattiaṅgavasena. Tattha ^b^asekkhena sīlakkhandhenā^eb^ti asekkhassa sīlakkhandho asekkho sīlakkhandho nāma. Asekkhassa ayanti hi asekkho, sīlakkhandho. Evaṃ ^a^M3.0240^ea^ sabbattha. Evañca katvā vimuttiñāṇadassanasaṅkhātassa paccavekkhaṇañāṇassapi asekkhatā upapannā. ^b^Asekkhasīla^eb^nti ca na maggaphalameva adhippetaṃ, atha kho yaṃkiñci asekkhasantāne pavattasīlaṃ lokiyalokuttaramissakassa sīlassa idhādhippetattā. Samādhikkhandhādīsupi vimuttikkhandhapariyosānesu ayameva nayo. Tasmā yathā sīlasamādhipaññakkhandhā missakā adhippetā, evaṃ vimuttikkhandhopīti tadaṅgavimuttiādayopi veditabbā, na paṭippassaddhivimutti eva. Vimuttiñāṇadassanaṃ pana lokiyameva. Teneva ^b^saṃyuttanikāyaṭṭhakathāyaṃ^eb^ (saṃ. ni. aṭṭha. 1.1.135) vuttaṃ ‘‘purimehi catūhi padehi lokiyalokuttarasīlasamādhipaññāvimuttiyo kathitā, vimuttiñāṇadassanaṃ paccavekkhaṇañāṇaṃ hoti, taṃ lokiyamevā’’ti.</p>
<p>[03]^b^Assaddho^eb^tiādīsu tīsu vatthūsu saddhā etassa natthīti ^b^assaddho^eb^. Sukkapakkhe saddahatīti ^b^saddho,^eb^ saddhā vā etassa atthītipi saddho. Natthi etassa hirīti ^b^ahiriko,^eb^ akusalasamāpattiyā ajigucchamānassetaṃ adhivacanaṃ. Hirī etassa atthīti ^b^hirimā^eb^. Na ottappatīti ^b^anottappī,^eb^ akusalasamāpattiyā na bhāyatīti vuttaṃ hoti. Tabbiparīto ^b^ottappī^eb^. Kucchitaṃ sīdatīti ^b^kusīto,^eb^ hīnavīriyassetaṃ adhivacanaṃ. Āraddhaṃ vīriyaṃ etassāti ^b^āraddhavīriyo,^eb^ sammappadhānayuttassetaṃ adhivacanaṃ. Muṭṭhā sati etassāti ^b^muṭṭhassati,^eb^ naṭṭhassatīti vuttaṃ hoti. Upaṭṭhitā sati etassāti ^b^upaṭṭhitassati,^eb^ niccaṃ ārammaṇābhimukhappavattasatissetaṃ adhivacanaṃ.</p>
<p>[03]^b^Adhisīle^eb^^a^V3.0219^ea^^b^sīlavipanno^eb^ ca ^b^ajjhācāre ācāravipanno^eb^ ca āpajjitvā avuṭṭhito. Sassatucchedasaṅkhātaṃ antaṃ gaṇhāti gāhayatīti vā ^b^antaggāhikā,^eb^ micchādiṭṭhi. ^b^Purimāni dve padānī^eb^ti ‘‘na paṭibalo hoti antevāsiṃ vā saddhivihāriṃ vā gilānaṃ upaṭṭhātuṃ vā upaṭṭhāpetuṃ vā, anabhirataṃ vūpakāsetuṃ vā vūpakāsāpetuṃ vā’’ti imāni dve padāni.</p>
<p>[03]Abhivisiṭṭho uttamo samācāroti abhisamācāro, abhisamācārova sikkhitabbato sikkhāti ^b^ābhisamācārikā sikkhā,^eb^ abhisamācāraṃ vā ārabbha paññattā sikkhā ^b^ābhisamācārikā^eb^. Maggabrahmacariyassa ādibhūtāti ^a^M3.0241^ea^^b^ādibrahmacariyakā,^eb^ ubhatovibhaṅgapariyāpannasikkhāyetaṃ adhivacanaṃ. Teneva ‘‘ubhatovibhaṅgapariyāpannaṃ ādibrahmacariyakaṃ, khandhakavattapariyāpannaṃ ābhisamācārika’’nti ^b^visuddhimagge^eb^ (visuddhi. 1.11) vuttaṃ. Tasmā ^b^sekkhapaṇṇattiya^eb^nti ettha sikkhitabbato sabbāpi ubhatovibhaṅgapariyāpannā paṇṇattīti gahetabbā. Teneva ^b^gaṇṭhipade^eb^pi vuttaṃ ‘‘sekkhapaṇṇattiyanti pārājikamādiṃ katvā sikkhitabbasikkhāpadapaññattiya’’nti. Sesamettha uttānatthameva.</p>
<p>[06]Upasampādetabbapañcakakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Aññatitthiyapubbavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^86^eb^^b^.^eb^ Aññatitthiyavatthumhi ājīvako acelakoti duvidho naggaparibbājakoti āha ^b^‘‘naggaparibbājakasseva ājīvakassa vā’’^eb^tiādi. Tattha ^b^ājīvako^eb^ upari ekameva vatthaṃ upakacchake pavesetvā paridahati, heṭṭhā naggo. ^b^Acelako^eb^ sabbena sabbaṃ naggoyeva.</p>
<p>[03]^b^87^eb^^b^.^eb^^b^Āmisakiñcikkhasampadānaṃ^eb^ nāma appamattakasseva deyyadhammassa anuppadānaṃ. ^b^Rūpūpajīvikā^eb^ti attano rūpaṃyeva nissāya jīvantiyo. Vesiyā gocaro mittasanthavavasena upasaṅkamitabbaṭṭhānaṃ assāti ^b^vesiyāgocaro^eb^. Esa nayo sabbattha. ^b^Yobbanappattā yobbanātītā vā^eb^ti ubhayenapi mahallikā anividdhakumāriyova vadati. ^b^Bhikkhuniyo^eb^ nāma ussannabrahmacariyā, tathā ^b^bhikkhūpi^eb^. Tesaṃ aññamaññavisabhāgavatthubhāvato santhavavasena upasaṅkamane katipāheneva brahmacariyantarāyo siyāti āha ^b^‘‘tāhi saddhiṃ khippameva vissāso hoti, tato sīlaṃ bhijjatī’’^eb^ti. Sesamettha uttānameva.</p>
<p>[06]Aññatitthiyapubbavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pañcābādhavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^88^eb^^b^.^eb^ Pañcābādhavatthumhi ^a^V3.0220^ea^^b^nakhapiṭṭhippamāṇa^eb^nti ettha ‘‘kaniṭṭhaṅgulinakhapiṭṭhi adhippetā’’ti tīsupi ^b^gaṇṭhipadesu^eb^ vuttaṃ. ^b^‘‘Tañce nakhapiṭṭhippamāṇampi vaḍḍhanakapakkhe ṭhitaṃ^eb^^a^M3.0242^ea^^b^hoti, na pabbājetabbo’’^eb^ti iminā sāmaññato lakkhaṇaṃ dassitaṃ, tasmā yattha katthaci sarīrāvayavesu nakhapiṭṭhippamāṇaṃ vaḍḍhanakapakkhe ṭhitañce, na vaṭṭatīti siddhaṃ. Evañca sati nakhapiṭṭhippamāṇampi avaḍḍhanakapakkhe ṭhitañce, sabbattha vaṭṭatīti āpannaṃ, tañca na sāmaññato adhippetanti padesaviseseyeva niyametvā dassento ^b^‘‘sace panā’’^eb^tiādimāha. Sace hi avisesena nakhapiṭṭhippamāṇaṃ avaḍḍhanakapakkhe ṭhitaṃ vaṭṭeyya, ‘‘nivāsanapārupanehi pakatipaacchanne ṭhāne’’ti padesaniyamaṃ na kareyya, tasmā nivāsanapārupanehi pakatipaṭicchannaṭṭhānato aññattha nakhapiṭṭhippamāṇaṃ avaḍḍhanakapakkhe ṭhitampi na vaṭṭatīti siddhaṃ, nakhapiṭṭhippamāṇato khuddakataraṃ pana avaḍḍhanakapakkhe vaḍḍhanakapakkhe vā ṭhitaṃ hotu, vaṭṭati nakhapiṭṭhippamāṇato khuddakatarassa vaḍḍhanakapakkhe avaḍḍhanakapakkhe vā ṭhitassa mukhādīsuyeva paṭikkhittattā.</p>
<p>[03]^b^Gaṇḍepi^eb^ imināva nayena vinicchayo veditabbo. Tattha pana mukhādīsu kolaṭṭhimattato khuddakataropi gaṇḍo na vaṭṭatīti visuṃ na dassito. ‘‘Mukhādike appaṭicchannaṭṭhāne avaḍḍhanakapakkhe ṭhitopi na vaṭṭatī’’ti ettakameva hi tattha vuttaṃ, tathāpi kuṭṭhe vuttanayena mukhādīsu kolaṭṭhippamāṇato khuddakataropi gaṇḍo na vaṭṭatīti viññāyati, tasmā ^b^avaḍḍhanakapakkhe ṭhitopī^eb^ti ettha ^b^pi^eb^-saddo avuttasampiṇḍanattho. Tena kolaṭṭhimattato khuddakataropi na vaṭṭatīti ayamattho dassitoyevāti ayamamhākaṃ khanti. ^b^Pakativaṇṇe jāte^eb^ti rogahetukassa vikāravaṇṇassa abhāvaṃ sandhāya vuttaṃ. ^b^Kolaṭṭhimattako^eb^ti badaraṭṭhippamāṇo. ^b^Suchaviṃ kāretvā^eb^ti sañjātachaviṃ kāretvā. ‘‘Sañchaviṃ kāretvā’’tipi pāṭho, vijjamānachaviṃ kāretvāti attho. ^b^Padumapuṇḍarīkapattavaṇṇa^eb^nti rattapadumasetapadumavasena padumapattavaṇṇaṃ. ^b^Sosabyādhī^eb^ti khayarogo.</p>
<p>[06]Pañcābādhavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Rājabhaṭādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^90-96^eb^^b^.^eb^ Rājabhaṭādivatthūsu ^a^M3.0243^ea^^b^āhaṃsū^eb^ti manussā vadiṃsu. ^b^Tasmā…pe… evamāhā^eb^ti yasmā sayaṃ dhammassāmī, tasmā bhikkhūhi apabbājitabbaṃ coraṃ aṅgulimālaṃ pabbājetvā āyatiṃ ^a^V3.0221^ea^ akaraṇatthāya bhikkhūnaṃ sikkhāpadaṃ paññapento ‘‘na, bhikkhave, dhajabandho coro pabbājetabbo, yo pabbājeyya, āpatti dukkaṭassā’’ti āha. ^b^Uparamantī^eb^ti viramanti nivattanti. ^b^Bhinditvā^eb^ti andubandhanaṃ bhinditvā. ^b^Chinditvā^eb^ti saṅkhalikabandhanaṃ chinditvā. ^b^Muñcitvā^eb^ti rajjubandhanaṃ muñcitvā. ^b^Vivaritvā^eb^ti gāmabandhanādīsu gāmadvārādīni vivaritvā. ^b^Apassamānānaṃ vā palāyatī^eb^ti purisaguttiyaṃ purisānaṃ apassamānānaṃ palāyati. ^b^Upaḍḍhupaḍḍha^eb^nti thokaṃ thokaṃ.</p>
<p>[03]^b^97^eb^^b^.^eb^ Abhisekādīsu bandhanāgārādīni sodhenti, taṃ sandhāyāha ^b^‘‘sabbasādhāraṇena vā nayenā’’^eb^ti. ^b^Sace sayameva paṇṇaṃ āropenti, na vaṭṭatī^eb^ti tā bhujissitthiyo ‘‘mayampi dāsiyo homā’’ti sayameva dāsipaṇṇaṃ likhāpenti, na vaṭṭati. ^b^Takkaṃ sīse āsittakasadisāva hontī^eb^ti yathā adāse karontā takkena sīsaṃ dhovitvā adāsaṃ karonti, evaṃ ārāmikavacanena dinnattā adāsāva teti adhippāyo. Takkāsiñcanaṃ pana sīhaḷadīpe cārittanti vadanti. ^b^Neva pabbājetabboti vutta^eb^nti kappiyavacanena dinnepi saṅghassa ārāmikadāsattā evaṃ vuttaṃ. ^b^Nissāmikadāso^eb^ nāma yassa sāmikā saputtadārādayo matā honti, na koci tassa pariggāhako, sopi pabbājetuṃ na vaṭṭati, taṃ pana attanāpi bhujissaṃ kātuṃ vaṭṭati. Ye vā pana tasmiṃ raṭṭhe sāmino, tehipi kārāpetuṃ vaṭṭati. ‘‘Devadāsiputtaṃ pabbājetuṃ vaṭṭatī’’ti ^b^tīsu gaṇṭhipadesu^eb^ vuttaṃ. Dāsassa pabbajitvā attano sāmike disvā palāyantassa āpatti natthīti vadanti. Sesaṃ sabbattha uttānameva.</p>
<p>[06]Rājabhaṭādivatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Nissayamuccanakakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^103^eb^^b^.^eb^ Nissayamuccanakassa ^a^M3.0244^ea^ vattesu pañcakachakkesu pana ^b^ubhayāni kho pana…pe… anubyañjanaso^eb^ti ettha ‘‘sabbopi cāyaṃ pabhedo mātikāṭṭhakathāyaṃ ñātāyaṃ ñāto hotī’’ti ^b^tīsupi gaṇṭhipadesu^eb^ vuttaṃ. ^b^Āpattiṃ jānātī^eb^tiādīsu ca ‘‘pāṭhe avattamānepi ‘idaṃ nāma katvā idaṃ āpajjatī’ti jānāti ce, vaṭṭatī’’ti tattheva vuttaṃ. Tañca kho pubbe pāṭhe paguṇe kateti gahetabbanti ca ācariyupajjhāyānampi eseva nayoti ca keci vadanti. Sesamettha uttānameva.</p>
<p>[06]Nissayamuccanakakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Rāhulavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^105^eb^^b^.^eb^ Rāhulavatthumhi ^a^V3.0222^ea^^b^tattheva vihariṃsū^eb^ti sabbepi te arahattaṃ pattakālato paṭṭhāya ariyā nāma majjhattāva hontīti rañño pahitasāsanaṃ dasabalassa anārocetvāva tattha vihariṃsu. ^b^Ekadivasaṃ jātaṃ kāḷudāyiṃ nāma amacca^eb^nti ayaṃ kira (a. ni. aṭṭha. 1.1.225) padumuttarabuddhakāle haṃsavatīnagare kulagehe nibbatto satthu dhammadesanaṃ suṇanto satthāraṃ ekaṃ bhikkhuṃ kulappasādakānaṃ aggaṭṭhāne ṭhapentaṃ disvā adhikārakammaṃ katvā taṃ ṭhānantaraṃ patthesi. So yāvajīvaṃ kusalaṃ katvā devamanussesu saṃsaranto amhākaṃ bodhisattassa mātukucchiyaṃ paṭisandhiggahaṇadivase kapilavatthusmiṃyeva amaccagehe paṭisandhiṃ gaṇhi. Jātadivase bodhisattena saddhiṃyeva jātoti taṃ divasaṃyeva dukūlacumbaṭake nipajjāpetvā bodhisattassa upaṭṭhānatthāya nayiṃsu. Bodhisattena hi saddhiṃ bodhirukkho rāhulamātā catasso nidhikumbhiyo ārohaniyahatthī kaṇḍako channo kāḷudāyīti ime satta ekadivase jātattā sahajātā nāma ahesuṃ. Athassa nāmaggahaṇadivase sakalanagarassa udaggacittadivase jātoti udāyītveva nāmaṃ akaṃsu. Thokaṃ kāḷadhātukattā pana kāḷudāyī nāma jāto. So bodhisattena saddhiṃ kumārakīḷaṃ kīḷanto vuddhiṃ agamāsi.</p>
<p>[03]^b^Saṭṭhimattāhi^eb^^a^M3.0245^ea^^b^gāthāhī^eb^ti –</p>
<p>[21]‘‘Aṅgārino dāni dumā bhadante;</p>
<p>[27]Phalesino chadanaṃ vippahāya;</p>
<p>[26]Te accimantova pabhāsayanti;</p>
<p>[22]Samayo mahāvīra bhāgīrasānaṃ. (theragā. 527)</p>
<p>[21]‘‘Nātisītaṃ nātiuṇhaṃ, nātidubbhikkhachātakaṃ;</p>
<p>[22]Saddalā haritā bhūmi, esa kālo mahāmunī’’ti. –</p>
<p>[07]Ādikāhi saṭṭhimattāhi gāthāhi. ^b^‘‘Pokkharavassa^eb^nti pokkharapattavaṇṇamudaka’’nti ^b^gaṇṭhipadesu^eb^ vuttaṃ. Pokkharapattappamāṇaṃ majjhe uṭṭhahitvā anukkamena satapaṭalaṃ sahassapaṭalaṃ hutvā vassanakavassantipi vadanti. Tasmiṃ kira vassante temetukāmāva tementi, na itare. ^b^Ekopi rājā vā…pe… gato natthī^eb^ti dhammadesanaṃ sutvā pakkantesu ñātīsu ekopi rājā vā rājamahāmatto ^a^V3.0223^ea^ vā ‘‘sve amhākaṃ bhikkhaṃ gaṇhathā’’ti nimantetvā gato natthi. Pitāpissa suddhodanamahārājā ‘‘mayhaṃ putto mama gehaṃ anāgantvā kahaṃ gamissatī’’ti animantetvāva agamāsi, gantvā pana gehe vīsatiyā bhikkhusahassānaṃ yāguādīni paṭiyādāpetvā āsanāni paññāpesi.</p>
<p>[03]^b^Kulanagare^eb^ti ñātikulassa nagare. ^b^Uṇhīsato paṭṭhāyā^eb^ti sīsato paṭṭhāya. ^b^Uṇhīsa^eb^nti hi uṇhīsasadisattā bhagavato paripuṇṇanalāṭassa paripuṇṇasīsassa ca etaṃ adhivacanaṃ. Bhagavato hi dakkhiṇakaṇṇacūḷikato paṭṭhāya maṃsapaṭalaṃ uṭṭhahitvā sakalanalāṭaṃ chādayamānaṃ pūrayamānaṃ gantvā vāmakaṇṇacūḷikāya patiṭṭhitaṃ saṇhatamatāya suvaṇṇavaṇṇatāya pabhassaratāya paripuṇṇatāya ca rañño baddhauṇhīsapaṭṭo viya virocati. Bhagavato kira imaṃ lakkhaṇaṃ disvā rājūnaṃ uṇhīsapaṭṭaṃ akaṃsu. Aññe pana janā aparipuṇṇasīsā honti, keci kappasīsā, keci phalasīsā, keci aṭṭhisīsā, keci tumbasīsā, keci kumbhasīsā, keci pabbhārasīsā, bhagavato pana āraggena vaṭṭetvā ṭhapitaṃ viya suparipuṇṇaṃ udakapubbuḷasadisampi hoti. Teneva uṇhīsaveṭhitasīsasadisattā uṇhīsaṃ viya sabbattha parimaṇḍalasīsattā ca uṇhīsasīsoti bhagavā vuccati.</p>
<p>[03]^b^Narasīhagāthāhi^eb^^a^M3.0246^ea^^b^nāma aṭṭhahi gāthāhī^eb^ti –</p>
<p>[21]‘‘Siniddhanīlamudukuñcitakeso;</p>
<p>[27]Sūriyanimmalatalābhinalāṭo;</p>
<p>[26]Yuttatuṅgamudukāyatanāso;</p>
<p>[22]Raṃsijālavitato narasīho’’ti. (jā. aṭṭha. 1.santikenidānakathā; apa. aṭṭha. 1.santikenidānakathā) –</p>
<p>[07]Evamādikāhi aṭṭhahi gāthāhi. ^b^Gaṇṭhipadesu^eb^ pana –</p>
<p>[21]‘‘Cakkavaraṅkitarattasupādo;</p>
<p>[27]Lakkhaṇamaṇḍitaāyatapaṇhi;</p>
<p>[26]Cāmarachattavibhūsitapādo;</p>
<p>[22]Esa hi tuyha pitā narasīho.</p>
<p>[21]‘‘Sakyakumāravaro ^a^V3.0224^ea^ sukhumālo;</p>
<p>[27]Lakkhaṇacittikapuṇṇasarīro;</p>
<p>[26]Lokahitāya gato naravīro;</p>
<p>[22]Esa hi tuyha pitā narasīho.</p>
<p>[21]‘‘Puṇṇasasaṅkanibho mukhavaṇṇo;</p>
<p>[27]Devanarāna piyo naranāgo;</p>
<p>[26]Mattagajindavilāsitagāmī;</p>
<p>[22]Esa hi tuyha pitā narasīho.</p>
<p>[21]‘‘Khattiyasambhavaaggakulīno;</p>
<p>[27]Devamanussanamassitapādo;</p>
<p>[26]Sīlasamādhipatiṭṭhitacitto;</p>
<p>[22]Esa hi tuyha pitā narasīho.</p>
<p>[21]‘‘Āyatayuttasusaṇṭhitanāso;</p>
<p>[27]Gopakhumo abhinīlasunetto;</p>
<p>[26]Indadhanūabhinīlabhamūko;</p>
<p>[22]Esa hi tuyha pitā narasīho.</p>
<p>[21]‘‘Vaṭṭasuvaṭṭasusaṇṭhitagīvo ^a^M3.0247^ea^;</p>
<p>[27]Sīhahanū migarājasarīro;</p>
<p>[26]Kañcanasucchaviuttamavaṇṇo;</p>
<p>[22]Esa hi tuyha pitā narasīho.</p>
<p>[21]‘‘Siniddhasugambhiramañjusaghoso;</p>
<p>[27]Hiṅgulabandhukarattasujivho;</p>
<p>[26]Vīsativīsatisetasudanto;</p>
<p>[22]Esa hi tuyha pitā narasīho.</p>
<p>[21]‘‘Añjanavaṇṇasunīlasukeso ^a^V3.0225^ea^;</p>
<p>[27]Kañcanapaṭṭavisuddhanalāṭo;</p>
<p>[26]Osadhipaṇḍarasuddhasuuṇṇo;</p>
<p>[22]Esa hi tuyha pitā narasīho.</p>
<p>[21]‘‘Gacchatinilapathe viya cando;</p>
<p>[27]Tāragaṇāpariveṭhitarūpo;</p>
<p>[26]Sāvakamajjhagato samaṇindo;</p>
<p>[22]Esa hi tuyha pitā narasīho’’ti. (jā. aṭṭha. 1.santikenidānakathā) –</p>
<p>[07]Imā nava gāthāyopi ettha dassitā, tā pana ‘‘aṭṭhahi gāthāhī’’ti vacanena na samenti. Uṇhīsato paṭṭhāya yāva pādatalāti vuttānukkamopi tattha na dissati. Bhikkhāya caratīti ^b^bhikkhācāro^eb^.</p>
<p>[03]^b^Uttiṭṭhe^eb^ti uttiṭṭhitvā paresaṃ gharadvāre ṭhatvā gahetabbapiṇḍe. ^b^Nappamajjheyyā^eb^ti piṇḍacārikavattaṃ hāpetvā paṇītabhojanāni pariyesanto uttiṭṭhe pamajjati nāma, sapadānaṃ piṇḍāya caranto pana nappamajjati nāma, evaṃ karonto uttiṭṭhe nappamajjeyya. ^b^Dhamma^eb^nti anesanaṃ pahāya sapadānaṃ caranto tameva bhikkhācariyadhammaṃ sucaritaṃ care. ^b^Sukhaṃ setī^eb^ti desanāmattametaṃ, evaṃ panetaṃ bhikkhāya cariyadhammaṃ caranto dhammacārī idhaloke ca paraloke ca catūhipi iriyāpathehi sukhaṃ viharatīti attho.</p>
<p>[03]Dutiyagāthāya ^a^M3.0248^ea^^b^na naṃ duccarita^eb^nti vesiyādibhede agocare caranto naṃ bhikkhācariyadhammaṃ duccaritaṃ carati nāma, evaṃ acaritvā taṃ dhammaṃ care sucaritaṃ, na naṃ duccaritaṃ care. Sesamettha vuttatthameva. Imaṃ pana dutiyagāthaṃ pitu nivesanaṃ gantvā abhāsīti veditabbaṃ. Teneva ^b^theragāthāsaṃvaṇṇanāyaṃ^eb^ (theragā. aṭṭha. 1.156 nandattheragāthāvaṇṇanā) ^b^ācariyadhammapālattherena^eb^ vuttaṃ ‘‘dutiyadivase piṇḍāya paviṭṭho ‘uttiṭṭhe nappamajjeyyā’ti gāthāya pitaraṃ sotāpattiphale patiṭṭhāpetvā nivesanaṃ gantvā ‘dhammaṃ care sucarita’nti gāthāya mahāpajāpatiṃ sotāpattiphale rājānañca sakadāgāmiphale patiṭṭhāpesī’’ti. ^b^Dhammapadaṭṭhakathāyampi^eb^ (dha. pa. aṭṭha. 1.12 nandattheravatthu) vuttaṃ ‘‘punadivase piṇḍāya paviṭṭho ‘uttiṭṭhe nappamajjeyyā’ti gāthāya pitaraṃ sotāpattiphale ^a^V3.0226^ea^ patiṭṭhāpetvā ‘dhammaṃ care’ti gāthāya mahāpajāpatiṃ sotāpattiphale rājānañca sakadāgāmiphale patiṭṭhāpesī’’ti.</p>
<p>[03]^b^Dhammapālajātakaṃ sutvā anāgāmiphale patiṭṭhāsī^eb^ti punekadivasaṃ rājanivesane katapātarāso ekamantaṃ nisinnena raññā ‘‘bhante, tumhākaṃ dukkarakārikakāle ekā devatā maṃ upasaṅkamitvā ‘putto te kālakato’ti āha. Ahaṃ tassā vacanaṃ asaddahanto ‘na mayhaṃ putto bodhiṃ appatvā kālaṃ karotī’ti paṭikkhipinti vutte idāni kathaṃ saddahissatha, pubbepi aṭṭhikāni dassetvā ‘putto te mato’ti vutte na saddahitthā’’ti imissā aṭṭhuppattiyā mahādhammapālajātakaṃ kathesi. Taṃ sutvā rājā anāgāmiphale patiṭṭhahi.</p>
<p>[03]^b^Kesavissajjana^eb^nti kulamariyādavasena kesoropanaṃ. ^b^Paṭṭabandho^eb^ti yuvarājapaṭṭabandho. Abhinavagharappavesanamaho ^b^gharamaṅgalaṃ,^eb^ vivāhakaraṇamaho ^b^āvāhamaṅgalaṃ. Chattamaṅgala^eb^nti yuvarājachattamaṅgalaṃ. ^b^Janapadakalyāṇī^eb^ti (udā. aṭṭha. 22) janapadamhi kalyāṇī uttamā chasarīradosarahitā pañcakalyāṇasamannāgatā. Sā hi yasmā nātidīghā nātirassā nātikisā nātithūlā nātikāḷā nāccodātāti atikkantā mānusaṃ vaṇṇaṃ, appattā dibbaṃ vaṇṇaṃ, tasmā chasarīradosarahitā. Chavikalyāṇaṃ maṃsakalyāṇaṃ nahārukalyāṇaṃ aṭṭhikalyāṇaṃ vayakalyāṇanti imehi pana pañcahi kalyāṇehi samannāgatattā pañcakalyāṇasamannāgatā nāma. Tassā hi āgantukobhāsakiccaṃ natthi. Attano sarīrobhāseneva dvādasahatthaṭṭhāne ^a^M3.0249^ea^ ālokaṃ karoti, piyaṅgusāmā vā hoti suvaṇṇasāmā vā, ayamassā ^b^chavikalyāṇatā^eb^. Cattāro panassā hatthapādā mukhapariyosānañca lākhārasaparikammakataṃ viya rattapavāḷarattakambalasadisaṃ hoti, ayamassā ^b^maṃsakalyāṇatā^eb^. Vīsati pana nakhapattāni maṃsato amuttaṭṭhāne lākhārasapūritāni viya muttaṭṭhāne khīradhārāsadisāni honti, ayamassā ^b^nahārukalyāṇatā^eb^. Dvattiṃsa dantā suphusitā sudhotavajirapanti viya khāyanti, ayamassā ^b^aṭṭhikalyāṇatā^eb^. Vīsativassasatikāpi samānā soḷasavassuddesikā viya hoti nivalipalitā, ayamassā ^b^vayakalyāṇatā^eb^. Iti imehi pañcahi kalyāṇehi samannāgatattā janapadakalyāṇīti vuccati.</p>
<p>[03]^b^Tuvaṭa^eb^nti sīghaṃ. Sopi bhagavantaṃ ‘‘pattaṃ gaṇhathā’’ti vattuṃ avisahamāno vihāraṃyeva agamāsīti. So kira tathāgate gāravena ‘‘pattaṃ vo bhante gaṇhathā’’ti vattuṃ nāsakkhi. Evaṃ pana cintesi ‘‘sopānasīse pattaṃ gaṇhissatī’’ti. Satthā tasmimpi ṭhāne na gaṇhi. Itaro ‘‘sopānapādamūle gaṇhissatī’’ti cintesi. Satthā tatthāpi na gaṇhi. Itaro ‘‘rājaṅgaṇe gaṇhissatī’’ti ^a^V3.0227^ea^ cintesi. Satthā tatthāpi na gaṇhi. Kumāro nivattitukāmo aruciyā gacchanto satthu gāravena ‘‘pattaṃ gaṇhathā’’ti vattumpi asakkonto ‘‘idha gaṇhissati, ettha gaṇhissatī’’ti cintento gacchati. Janapadakalyāṇiyā ca vuttavacanaṃ tassa hadaye tiriyaṃ patitvā viya ṭhitaṃ. Nandakumārañhi abhisekamaṅgalaṃ na tathā pīḷesi, yathā janapadakalyāṇiyā vuttavacanaṃ, tenassa cittasantāpo balavā ahosi. Atha naṃ ‘‘imasmiṃ ṭhāne nivattissati, imasmiṃ ṭhāne nivattissatī’’ti cintentameva satthā vihāraṃ netvā ‘‘pabbajissasi nandā’’ti āha. So buddhagāravena ‘‘na pabbajissāmī’’ti avatvā ‘‘āma pabbajissāmī’’ti āha. Satthā ‘‘tena hi nandaṃ pabbājethā’’ti vatvā pabbājesi. Tena vuttaṃ ^b^‘‘anicchamānaṃyeva bhagavā pabbājesī’’^eb^ti. ‘‘Satthā kapilapuraṃ gantvā tatiyadivase nandaṃ pabbājesī’’ti ^b^dhammapadaṭṭhakathāyaṃ^eb^ (dha. pa. aṭṭha. 1.12 nandattheravatthu) vuttaṃ, ^b^aṅguttaranikāyaṭṭhakathāyaṃ^eb^ (a. ni. aṭṭha. 1.1.230) pana –</p>
<p>[08]‘‘Mahāsattopi sabbaññutaṃ patvā pavattitavaradhammacakko lokānuggahaṃ karonto rājagahato kapilavatthuṃ gantvā paṭhamadassaneneva ^a^M3.0250^ea^ pitaraṃ sotāpattiphale patiṭṭhāpesi, punadivase pitu nivesanaṃ gantvā rāhulamātāya ovādaṃ katvā sesajanassapi dhammaṃ kathesi, punadivase nandakumārassa abhisekagehappavesanaāvāhamaṅgalesu vattamānesu tassa nivesanaṃ gantvā kumāraṃ pattaṃ gāhāpetvā pabbājetuṃ vihārābhimukho pāyāsī’’ti –</p>
<p>[07]Vuttaṃ, idha pana ‘‘bhagavā kapilapuraṃ āgantvā dutiyadivase nandaṃ pabbājesī’’ti vuttaṃ, sabbampetaṃ ācariyena taṃtaṃbhāṇakānaṃ tathā tathā anussavavasena pariharitvā āgatabhāvato tattha tattha tathā tathā vuttanti natthettha ācariyavacane pubbāparavirodho.</p>
<p>[03]^b^Brahmarūpavaṇṇa^eb^nti brahmarūpasamānarūpaṃ. ^b^Tyassā^eb^ti te assa. ^b^Vaṭṭānugata^eb^nti vaṭṭapariyāpannaṃ. ^b^Savighāta^eb^nti dukkhasahitattā savighātaṃ, sadukkhanti attho. ^b^Sattavidhaṃ ariyadhana^eb^nti –</p>
<p>[21]‘‘Saddhādhanaṃ sīladhanaṃ, hiriottappiyaṃ dhanaṃ;</p>
<p>[22]Sutadhanañca cāgo ca, paññā ve sattamaṃ dhana’’nti. (a. ni. 7.5-6) –</p>
<p>[07]Evaṃ vuttaṃ sattavidhaṃ ariyadhanaṃ. ^b^Uñchācariyāyā^eb^ti bhikkhācariyāya. Puttasineho uppajjamāno sakalasarīraṃ ^a^V3.0228^ea^ khobhetvā aṭṭhimiñjaṃ āhacca tiṭṭhatīti āha ^b^‘‘puttapemaṃ bhante…pe… aṭṭhimiñjaṃ āhacca tiṭṭhatī’’^eb^ti. Puttasineho hi balavabhāvato sahajātapītivegassa savipphāratāya taṃsamuṭṭhānarūpadhammehi pharaṇavasena sakalasarīraṃ āloḷetvā aṭṭhimiñjaṃ āhacca tiṭṭhati. ^b^Yatra hi nāmā^eb^ti yo nāma. Sesamettha uttānameva.</p>
<p>[06]Rāhulavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Sikkhāpadadaṇḍakammavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^106^eb^^b^.^eb^^b^Anujānāmi, bhikkhave, sāmaṇerānaṃ dasa sikkhāpadānī^eb^tiādīsu sikkhitabbāni padāni ^b^sikkhāpadāni,^eb^ sikkhākoṭṭhāsāti attho. Sikkhāya vā padāni sikkhāpadāni, adhisīlaadhicittaadhipaññāsikkhāya adhigamupāyāti ^a^M3.0251^ea^ attho. Atthato pana kāmāvacarakusalacittasampayuttā viratiyo, taṃsampayuttadhammā panettha taggahaṇeneva gahetabbā. Saraseneva patanasabhāvassa antarā eva atipātanaṃ atipāto, saṇikaṃ patituṃ adatvā sīghaṃ pātananti attho. Atikkamma vā satthādīhi abhibhavitvā pātanaṃ atipāto, pāṇassa atipāto ^b^pāṇātipāto,^eb^ pāṇavadho pāṇaghātoti vuttaṃ hoti. ^b^Pāṇo^eb^ti cettha vohārato satto, paramatthato jīvitindriyaṃ. Tasmiṃ pana pāṇe pāṇasaññino jīvitindriyupacchedakaupakkamasamuṭṭhāpikā kāyavacīdvārānaṃ aññatarappavattā vadhakacetanā pāṇātipāto, tato ^b^pāṇātipātā^eb^.</p>
<p>[03]^b^Veramaṇī^eb^ti verahetutāya verasaññitaṃ pāṇātipātādipāpadhammaṃ maṇati, ‘‘mayi idha ṭhitāya kathamāgacchasī’’ti vā tajjentī viya nīharatīti veramaṇī. Viramati etāyāti vā viramaṇīti vattabbe niruttinayena ‘‘veramaṇī’’ti vuttaṃ. Atthato pana ^b^veramaṇī^eb^ti kāmāvacarakusalacittasampayuttā viratiyo. Sā ‘‘pāṇātipātādiṃ viramantassa yā tasmiṃ samaye pāṇātipātā ārati virati paṭivirati veramaṇī akiriyā akaraṇaṃ anajjhāpatti velānatikkamo setughāto’’ti evamādinā nayena ^b^vibhaṅge^eb^ (vibha. 704) vuttā. Kāmañcesā veramaṇī nāma lokuttarāpi atthi, idha pana samādānavasappavattā virati adhippetāti lokuttarāya viratiyā samādānavasena pavattiasambhavato kāmāvacarakusalacittasampayuttā viratiyo gahetabbā.</p>
<p>[03]^b^Adinnādānā veramaṇī^eb^tiādīsu adinnassa ādānaṃ ^b^adinnādānaṃ,^eb^ parassaharaṇaṃ, theyyaṃ corikāti ^a^V3.0229^ea^ vuttaṃ hoti. Tattha ^b^adinna^eb^nti parapariggahitaṃ. Yattha paro yathākāmakāritaṃ āpajjanto adaṇḍāraho anupavajjo ca hoti, tasmiṃ pana parapariggahite parapariggahitasaañano tadādāyakaupakkamasamuṭṭhāpikā theyyacetanā adinnādānaṃ.</p>
<p>[03]^b^Abrahmacariyaṃ^eb^ nāma aseṭṭhacariyaṃ dvayaṃdvayasamāpatti. Sā hi ‘‘appassādā kāmā bahudukkhā bahupāyāsā, ādīnavo ettha bhiyyo’’tiādinā (ma. ni. 1.177; 2.42) hīḷitattā aseṭṭhā appasatthā cariyāti vā aseṭṭhānaṃ nihīnānaṃ itthipurisānaṃ cariyāti vā aseṭṭhacariyaṃ, aseṭṭhacariyattā abrahmacariyanti ca vuccati ^a^M3.0252^ea^, atthato pana asaddhammasevanādhippāyena kāyadvārappavattā maggenamaggappaṭipattisamuṭṭhāpikā cetanā abrahmacariyaṃ.</p>
<p>[03]^b^Musā^eb^ti abhūtaṃ atacchaṃ vatthu, ^b^vādo^eb^ti tassa bhūtato tacchato viññāpanaṃ. Lakkhaṇato pana atathaṃ vatthuṃ tathato paraṃ viññāpetukāmassa tathāviññattisamuṭṭhāpikā cetanā ^b^musāvādo^eb^ musā vadīyati vuccati etāyāti katvā.</p>
<p>[03]^b^Surāmerayamajjappamādaṭṭhānā^eb^ti ettha ^b^surā^eb^ti pūvasurā piṭṭhasurā odanasurā kiṇṇapakkhittā sambhārasaṃyuttāti pañca surā. ^b^Meraya^eb^nti pupphāsavo phalāsavo madhvāsavo guḷāsavo sambhārasaṃyuttoti pañca āsavā. Tattha pūve bhājane pakkhipitvā tajjaṃ udakaṃ datvā madditvā katā ^b^pūvasurā^eb^. Evaṃ sesasurāpi. ^b^Kiṇṇā^eb^ti pana tassā surāya bījaṃ vuccati, ye surāmodakāti vuccanti, te pakkhipitvā katā ^b^kiṇṇapakkhittā^eb^. Harītakīsāsapādinānāsambhārehi saṃyojitā ^b^sambhārasaṃyuttā^eb^. Madhukatālanāḷikerādipuppharaso ciraparivāsito ^b^pupphāsavo^eb^. Panasādiphalaraso ^b^phalāsavo^eb^. Muddikāraso ^b^madhvāsavo^eb^. Ucchuraso ^b^guḷāsavo^eb^. Harītakaāmalakakaṭukabhaṇḍādinānāsambhārānaṃ raso ciraparivāsito ^b^sambhārasaṃyutto^eb^. Taṃ sabbampi madakaraṇavasena ^b^majjaṃ^eb^ pivantaṃ madayatīti katvā. ^b^Pamādaṭṭhāna^eb^nti pamādakāraṇaṃ. Yāya cetanāya taṃ majjaṃ pivanti, tassā etaṃ adhivacanaṃ. Surāmerayamajje pamādaṭṭhānaṃ surāmerayamajjappamādaṭṭhānaṃ, tasmā ^b^surāmerayamajjappamādaṭṭhānā^eb^.</p>
<p>[03]^b^Vikālabhojanā^eb^ti aruṇuggamanato paṭṭhāya yāva majjhanhikā. Ayaṃ buddhādīnaṃ ariyānaṃ āciṇṇasamāciṇṇo bhojanassa kālo nāma, tadañño vikālo. Bhuñjitabbaṭṭhena bhojanaṃ, yāgubhattādi sabbaṃ yāvakālikavatthu. Yathā ca ‘‘rattūparato’’ti (dī. 1.10, 194; ma. ni. 1.293; 3.14) ettha ^a^V3.0230^ea^ rattiyā bhojanaṃ rattīti uttarapadalopena vuccati, evamettha bhojanajjhoharaṇaṃ bhojananti. Vikāle bhojanaṃ vikālabhojanaṃ, tato ^b^vikālabhojanā,^eb^ vikāle yāvakālikavatthussa ajjhoharaṇāti attho. Atha vā na ettha kammasādhano bhuñjitabbatthavācako bhojanasaddo, atha kho bhāvasādhano ajjhoharaṇatthavācako gahetabbo ^a^M3.0253^ea^, tasmā vikāle bhojanaṃ ajjhoharaṇaṃ vikālabhojanaṃ. Kassa pana ajjhoharaṇanti? Yāmakālikādīnaṃ anuññātattā vikālabhojana-saddassa vā yāvakālikajjhoharaṇe niruḷhattā yāvakālikassāti viññāyati, atthato pana kāyadvārappavattā vikāle yāvakālikajjhoharaṇacetanā ‘‘vikālabhojana’’nti veditabbā.</p>
<p>[03]^b^Naccagītavāditavisūkadassanā^eb^ti ettha sāsanassa ananulomattā visūkaṃ paṭāṇībhūtaṃ dassananti visūkadassanaṃ. Naccādīnañhi dassanaṃ sachandarāgappavattito saṅkhepato ‘‘sabbapāpassa akaraṇa’’ntiādinayappavattaṃ (dī. ni. 2.90; dha. pa. 183) bhagavato sāsanaṃ na anulometi. Naccañca gītañca vāditañca visūkadassanañca ^b^naccagītavāditavisūkadassanaṃ^eb^. Attanā payojiyamānaṃ parehi payojāpiyamānañcettha naccaṃ naccabhāvasāmaññato pāḷiyaṃ ekeneva nacca-saddena gahitaṃ, tathā gītavādita-saddehi gāyanagāyāpanavādanavādāpanāni, tasmā attanā naccananaccāpanādivasena naccā ca gītā ca vāditā ca antamaso mayūranaccādivasenapi pavattānaṃ naccādīnaṃ visūkabhūtā dassanā ca veramaṇīti evamettha attho daṭṭhabbo. Naccādīni attanā payojetuṃ vā parehi payojāpetuṃ vā payuttāni passituṃ vā neva bhikkhūnaṃ na bhikkhunīnaṃ vaṭṭati. Dassanena cettha savanampi saṅgahitaṃ virūpekasesanayena. Yathā sakaṃ visayaālocanasabhāvatāya vā pañcannaṃ viññāṇānaṃ savanakiriyāyapi dassanasaṅkhepasambhavato ‘‘dassanā’’ icceva vuttaṃ. Teneva vuttaṃ ‘‘pañcahi viññāṇehi na kañci dhammaṃ paṭivijānāti aññatra abhinipātamattā’’ti. Dassanakamyatāya upasaṅkamitvā passato eva cettha vītikkamo hoti, ṭhitanisinnasayanokāse pana āgataṃ gacchantassa vā āpāthagataṃ passato siyā saṃkileso, na vītikkamo.</p>
<p>[03]^b^Mālāgandhavilepanadhāraṇamaṇḍanavibhūsanaṭṭhānā^eb^ti ettha ^b^mālā^eb^ti yaṃ kiñci pupphaṃ. Kiñcāpi hi mālā-saddo loke baddhamālavācako, sāsane pana ruḷhiyā pupphesupi vutto, tasmā yaṃ kiñci pupphaṃ baddhamabaddhaṃ vā, taṃ sabbaṃ ‘‘mālā’’ti daṭṭhabbaṃ. ^b^Gandha^eb^nti vāsacuṇṇadhūmādikaṃ vilepanato aññaṃ yaṃ kiñci gandhajātaṃ. ^b^Vilepana^eb^nti vilepanatthaṃ pisitvā paṭiyattaṃ yaṃ kiñci chavirāgakaraṇaṃ. Piḷandhanaṃ ^b^dhāraṇaṃ,^eb^ ūnaṭṭhānapūraṇaṃ ^b^maṇḍanaṃ,^eb^ gandhavasena chavirāgavasena ca sādiyanaṃ ^a^M3.0254^ea^^a^V3.0231^ea^^b^vibhūsanaṃ^eb^. Teneva ^b^dīghanikāyaṭṭhakathāyaṃ^eb^ (dī. ni. aṭṭha. 1.10) ^b^majjhimanikāyaṭṭhakathāyañca^eb^ (ma. ni. aṭṭha. 1.293) ‘‘piḷandhanto dhāreti nāma, ūnaṭṭhānaṃ pūrento maṇḍeti nāma, gandhavasena chavirāgavasena ca sādiyanto vibhūseti nāmā’’ti vuttaṃ. ^b^Paramatthajotikāyaṃ^eb^ pana ^b^khuddakaṭṭhakathāyaṃ^eb^ (khu. pā. aṭṭha. 2.pacchimapañcasikkhāpadavaṇṇanā) ‘‘mālādīsu dhāraṇādīni yathāsaṅkhyaṃ yojetabbānī’’ti ettakameva vuttaṃ. ^b^Ṭhānaṃ^eb^ vuccati kāraṇaṃ, tasmā yāya dussīlyacetanāya tāni mālādhāraṇādīni mahājano karoti, sā dhāraṇamaṇḍanavibhūsanaṭṭhānaṃ.</p>
<p>[03]^b^Uccāsayanamahāsayanā^eb^ti ettha ^b^uccā^eb^ti ucca-saddena samānatthaṃ ekaṃ saddantaraṃ. Seti etthāti sayanaṃ, uccāsayanañca mahāsayanañca ^b^uccāsayanamahāsayanaṃ. Uccāsayanaṃ^eb^ vuccati pamāṇātikkantaṃ mañcādi. ^b^Mahāsayanaṃ^eb^ akappiyattharaṇehi atthataṃ āsandādi. Āsanañcettha sayaneneva saṅgahitanti daṭṭhabbaṃ. Yasmā pana ādhāre paṭikkhitte tadādhārā kiriyā paṭikkhittāva hoti, tasmā ‘‘uccāsayanamahāsayanā’’ icceva vuttaṃ, atthato pana tadupabhogabhūtanisajjānipajjanehi virati dassitāti daṭṭhabbā. Atha vā uccāsayanamahāsayanasayanāti etasmiṃ atthe ekasesanayena ayaṃ niddeso kato yathā ‘‘nāmarūpapaccayā saḷāyatana’’nti, āsanakiriyāpubbakattā sayanakiriyāya sayanaggahaṇeneva āsanampi gahitanti veditabbaṃ.</p>
<p>[03]^b^Jātarūparajatapaṭiggahaṇā^eb^ti ettha ^b^jātarūpa^eb^nti suvaṇṇaṃ. ^b^Rajata^eb^nti kahāpaṇo lohamāsako jatumāsako dārumāsakoti ye vohāraṃ gacchanti, tassa ubhayassapi paṭiggahaṇaṃ jātarūparajatapaṭiggahaṇaṃ. Tividhañcettha paṭiggahaṇaṃ kāyena vācāya manasāti. Tattha kāyena paṭiggahaṇaṃ uggaṇhanaṃ, vācāya paṭiggahaṇaṃ uggahāpanaṃ, manasā paṭiggahaṇaṃ sādiyanaṃ. Tividhampi paṭiggahaṇaṃ sāmaññaniddesena ekasesanayena vā gahetvā ‘‘paṭiggahaṇā’’ti vuttaṃ, tasmā neva uggahetuṃ na uggahāpetuṃ na upanikkhittaṃ vā sādituṃ vaṭṭati. Imāni pana dasa sikkhāpadāni gahaṭṭhānampi sādhāraṇāni. Vuttañhetaṃ ^b^visuddhimagge^eb^ (visuddhi. 13) ‘‘upāsakaupāsikānaṃ niccasīlavasena pañca sikkhāpadāni, sati vā ussāhe dasa, uposathaṅgavasena aṭṭhāti idaṃ gahaṭṭhasīla’’nti. Ettha hi ^b^dasā^eb^ti sāmaṇerehi rakkhitabbasīlamāha ^a^M3.0255^ea^ ghaṭikārādīnaṃ viya. ^b^Paramatthajotikāyaṃ^eb^ pana ^b^khuddakaṭṭhakathāyaṃ^eb^ (khu. pā. aṭṭha. 2.sādhāraṇavisesavavatthāna) ‘‘ādito dve catutthapañcamāni upāsakānaṃ sāmaṇerānañca sādhāraṇāni niccasīlavasena, uposathasīlavasena pana upāsakānaṃ sattamaṭṭhamaṃ cekaṃ aṅgaṃ katvā sabbapacchimavajjāni sabbānipi sāmaṇerehi sādhāraṇāni, pacchimaṃ pana sāmaṇerānameva visesabhūta’’nti ^a^V3.0232^ea^ vuttaṃ, taṃ ‘‘sati vā ussāhe dasā’’ti iminā na sameti. ^b^Nāsanavatthū^eb^ti liṅganāsanāya vatthu, adhiṭṭhānaṃ kāraṇanti vuttaṃ hoti.</p>
<p>[03]^b^107^eb^^b^.^eb^^b^Kintī^eb^ti kena nu kho upāyena. ^b^‘‘Attano pariveṇa^eb^nti idaṃ puggalikaṃ sandhāya vutta’’nti ^b^gaṇṭhipadesu^eb^ vuttaṃ. Ayamettha gaṇṭhipadakārānaṃ adhippāyo – ‘‘vassaggena pattasenāsana’’nti iminā tassa vassaggena pattaṃ saṅghikasenāsanaṃ vuttaṃ, ‘‘attano pariveṇa’’nti imināpi tasseva puggalikasenāsanaṃ vuttanti. Ayaṃ panettha amhākaṃ khanti – ‘‘yattha vā vasatī’’ti iminā saṅghikaṃ vā hotu puggalikaṃ vā, tassa nibaddhavasanakasenāsanaṃ vuttaṃ. ‘‘Yattha vā paṭikkamatī’’ti iminā pana yaṃ ācariyassa upajjhāyassa vā vasanaṭṭhānaṃ upaṭṭhānādinimittaṃ nibaddhaṃ pavisati, taṃ ācariyupajjhāyānaṃ vasanaṭṭhānaṃ vuttaṃ. Tasmā tadubhayaṃ dassetuṃ ^b^‘‘ubhayenapi attano pariveṇañca vassaggena pattasenāsanañca vutta’’^eb^nti āha. Tattha ^b^attano pariveṇa^eb^nti iminā ācariyupajjhāyānaṃ vasanaṭṭhānaṃ dassitaṃ, ^b^vassaggena pattasenāsana^eb^nti iminā pana tassa vasanaṭṭhānaṃ. Tadubhayampi saṅghikaṃ vā hotu puggalikaṃ vā, āvaraṇaṃ kātabbamevāti. ^b^Mukhadvārika^eb^nti mukhadvārena bhuñjitabbaṃ. ^b^Daṇḍakammaṃ katvā^eb^ti daṇḍakammaṃ yojetvā. Daṇḍenti vinenti etenāti daṇḍo, soyeva kātabbattā kammanti ^b^daṇḍakammaṃ,^eb^ āvaraṇādi.</p>
<p>[06]Sikkhāpadadaṇḍakammavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Anāpucchāvaraṇavatthuādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^108^eb^^b^.^eb^^b^Daṇḍakammamassa karothā^eb^ti assa daṇḍakammaṃ yojetha āṇāpetha. ^b^Daṇḍakamma^eb^nti vā niggahakammaṃ, tasmā niggahamassa karothāti vuttaṃ ^a^M3.0256^ea^ hoti. Esa nayo sabbattha īdisesu ṭhānesu. ^b^Senāsanaggāho ca paṭippassambhatī^eb^ti iminā ca chinnavasso ca hotīti dīpeti. ^b^Sace ākiṇṇadosova hoti, āyatiṃ saṃvare na tiṭṭhati, nikkaḍḍhitabbo^eb^ti ettha sace yāvatatiyaṃ vuccamāno na oramati, saṅghaṃ apaloketvā nāsetabbo. Puna pabbajjaṃ yācamānopi apaloketvā pabbājetabboti vadanti. ^b^Pacchimikāya vassāvāsikaṃ lacchatī^eb^ti pacchimikāya puna vassaṃ upagatattā lacchati. ^b^Apaloketvā lābho dātabbo^eb^ti chinnavassatāya vuttaṃ. ^b^Itarāni pañca sikkhāpadānī^eb^ti vikālabhojanādīni pañca. ^b^Accayaṃ desāpetabbo^eb^ti ‘‘accayo maṃ, bhante, accagamā’’tiādinā nayena desāpetabbo.</p>
<p>[06]Anāpucchāvaraṇavatthuādikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Paṇḍakavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^109^eb^^b^.^eb^ Paṇḍakavatthumhi ^a^V3.0233^ea^ ‘‘yo kāḷapakkhe itthī hoti, juṇhapakkhe puriso, ayaṃ ^b^pakkhapaṇḍako’’^eb^ti keci vadanti, aṭṭhakathāyaṃ pana ‘‘kāḷapakkhe paṇḍako hoti, juṇhapakkhe panassa pariḷāho vūpasammatī’’ti apaṇḍakapakkhe pariḷāhavūpasamasseva vuttattā paṇḍakapakkhe ussannapariḷāhatā paṇḍakabhāvāpattīti viññāyati, tasmā idamevettha sārato paccetabbaṃ. Itthibhāvo pumbhāvo vā natthi etassāti ^b^abhāvako. Tasmiṃ yevassa pakkhe pabbajjā vāritā^eb^ti ettha ‘‘apaṇḍakapakkhe pabbājetvā paṇḍakapakkhe nāsetabbo’’ti ^b^tīsupi gaṇṭhipadesu^eb^ vuttaṃ. Keci pana ‘‘apaṇḍakapakkhe pabbajito sace kilesakkhayaṃ pāpuṇāti, na nāsetabbo’’ti vadanti, taṃ tesaṃ matimattaṃ paṇḍakassa kilesakkhayāsambhavato khīṇakilesassa ca paṇḍakabhāvānupapattito. Ahetukapaṭisandhikathāyañhi avisesena paṇḍakassa ahetukapaṭisandhitā vuttā. Āsittausūyapakkhapaṇḍakānañca paṭisandhito paṭṭhāyeva paṇḍakasabhāvo, na pavattiyaṃyevāti vadanti. Teneva ahetukapaṭisandhiniddese jaccandhabadhirādayo viya paṇḍako jātisaddena visesetvā na niddiṭṭho. Idhāpi ^a^M3.0257^ea^ catutthapārājikasaṃvaṇṇanāyaṃ (pārā. aṭṭha. 2.233) ‘‘abhabbapuggale dassentena paṇḍakatiracchānagataubhatobyañjanakā tayo vatthuvipannā ahetukapaṭisandhikā, tesaṃ saggo avārito, maggo pana vārito’’ti avisesena vuttaṃ.</p>
<p>[06]Paṇḍakavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Theyyasaṃvāsakavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^110^eb^^b^.^eb^ Theyyasaṃvāsakavatthumhi ^b^kolaññā^eb^ti mātuvaṃse pituvaṃse ca jātā mātāpituppabhutisabbañātayo. Theyyāya saṃvāso etassāti ^b^theyyasaṃvāsako^eb^. So ca na saṃvāsamattasseva thenako idhādhippeto, atha kho liṅgassa tadubhayassa ca thenakopīti āha ^b^‘‘tayo theyyasaṃvāsakā’’^eb^tiādi. ^b^Na yathāvuḍḍhaṃ vandanaṃ sādiyatī^eb^ti yathāvuḍḍhaṃ bhikkhūnaṃ vā sāmaṇerānaṃ vā vandanaṃ na sādiyati. ^b^Yathāvuḍḍhaṃ vandanaṃ sādiyatī^eb^ti attanā musāvādaṃ katvā dassitavassānurūpaṃ yathāvuḍḍhaṃ vandanaṃ sādiyati. ^b^Bhikkhuvassagaṇanādiko^eb^ti iminā na ekakammādikova idha saṃvāso nāmāti dasseti.</p>
<p>[03]^b^Rāja…pe… bhayenā^eb^ti ettha ^b^bhaya^eb^-saddo paccekaṃ yojetabbo ‘‘rājabhayena dubbhikkhabhayenā’’tiādinā ^a^V3.0234^ea^. ^b^Saṃvāsaṃ nādhivāseti, yāva so suddhamānaso^eb^ti rājabhayādīhi gahitaliṅgatāya so suddhamānaso yāva saṃvāsaṃ nādhivāsetīti attho. Yo hi rājabhayādiṃ vinā kevalaṃ bhikkhū vañcetvā tehi saddhiṃ saṃvasitukāmatāya liṅgaṃ gaṇhāti, so asuddhacittatāya liṅgaggahaṇeneva theyyasaṃvāsako nāma hoti. Ayaṃ pana tādisena asuddhacittena bhikkhū vañcetukāmatāya abhāvato yāva saṃvāsaṃ nādhivāseti, tāva theyyasaṃvāsako nāma na hoti. Teneva ‘‘rājabhayādīhi gahitaliṅgānaṃ ‘gihī maṃ samaṇoti jānantū’ti vañcanācitte satipi bhikkhūnaṃ vañcetukāmatāya abhāvā doso na jāto’’ti ^b^tīsupi gaṇṭhipadesu^eb^ vuttaṃ. Keci pana ‘‘vūpasantabhayatā ^a^M3.0258^ea^ idha suddhacittatā’’ti vadanti, evañca sati so vūpasantabhayo yāva saṃvāsaṃ nādhivāseti, tāva theyyasaṃvāsako na hotīti ayamattho viññāyati. Imasmiñca atthe viññāyamāne avūpasantabhayassa saṃvāsasādiyanepi theyyasaṃvāsakatā na hotīti āpajjeyya, na ca aṭṭhakathāyaṃ avūpasantabhayassa saṃvāsasādiyanepi atheyyasaṃvāsakatā dassitā. ^b^Sabbapāsaṇḍiyabhattāni bhuñjanto^eb^ti ca iminā avūpasantatayenapi saṃvāsaṃ asādiyanteneva vasitabbanti dīpeti. Teneva ^b^tīsupi gaṇṭhipadesu^eb^ vuttaṃ ‘‘yasmā vihāraṃ āgantvā saṅghikaṃ gaṇhantassa saṃvāsaṃ pariharituṃ dukkaraṃ, tasmā sabbapāsaṇḍiyabhattāni bhuñjantoti idaṃ vutta’’nti, tasmā rājabhayādīhi gahitaliṅgatāyevettha suddhacittatāti gahetabbaṃ.</p>
<p>[03]^b^Sabbapāsaṇḍiyabhattānī^eb^ti sabbasāmayikānaṃ sādhāraṇaṃ katvā vīthicatukkādīsu ṭhapetvā dātabbabhattāni. ^b^Kāyaparihāriyānī^eb^ti kāyena pariharitabbāni. ^b^Abbhuggacchantī^eb^ti abhimukhaṃ gacchanti. ^b^Kammantānuṭṭhānenā^eb^ti kasigorakkhādikammakaraṇena. ^b^Tadeva pattacīvaraṃ ādāya vihāraṃ gacchatī^eb^ti cīvarāni nivāsanapārupanavasena ādāya pattañca aṃsakūṭe laggetvā vihāraṃ gacchati. ^b^Nāpi sayaṃ jānātī^eb^ti ‘‘yo evaṃ pabbajati, so theyyasaṃvāsako nāma hotī’’ti vā ‘‘evaṃ kātuṃ na labhatī’’ti vā ‘‘evaṃ pabbajito samaṇo na hotī’’ti vā na jānāti. ^b^Yo evaṃ pabbajati, so theyyasaṃvāsako nāma hotī^eb^ti idaṃ pana nidassanamattaṃ. ^b^Anupasampannakāleyevā^eb^ti iminā upasampannakāle sutvā sacepi nāroceti, theyyasaṃvāsako na hotīti dīpeti.</p>
<p>[03]^b^Sikkhaṃ appaccakkhāya…pe… theyyasaṃvāsako na hotī^eb^ti idaṃ bhikkhūhi dinnaliṅgassa apariccattattā na liṅgathenako hoti, liṅgānurūpassa saṃvāsassa sāditattā nāpi saṃvāsathenako hotīti vuttaṃ. ^b^Eko bhikkhu kāsāye saussāhova odātaṃ nivāsetvā^eb^ti etthāpi idameva kāraṇaṃ ^a^V3.0235^ea^ daṭṭhabbaṃ. Parato ^b^sāmaṇero saliṅge ṭhito^eb^tiādinā sāmaṇerassa vuttavidhānesupi atheyyasaṃvāsakapakkhe ayameva nayo. ^b^Bhikkhuniyāpi eseva nayo^eb^ti vuttamevatthaṃ ^b^‘‘sāpi hi gihibhāvaṃ patthayamānā’’^eb^tiādinā vibhāveti. ^b^Yo koci vuḍḍhapabbajito^eb^ti ^a^M3.0259^ea^ sāmaṇeraṃ sandhāya vuttaṃ. ^b^Mahāpeḷādīsū^eb^ti etena gihisantakaṃ dassitaṃ. ^b^Sayaṃ sāmaṇerova…pe… theyyasaṃvāsako na hotī^eb^ti ettha kiñcāpi theyyasaṃvāsako na hoti, pārājikaṃ pana āpajjatiyeva. Sesamettha uttānameva.</p>
<p>[06]Theyyasaṃvāsakavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Titthiyapakkantakakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]Titthiyapakkantakakathāyaṃ ^b^tesaṃ liṅge ādinnamatte titthiyapakkantako hotī^eb^ti ‘‘titthiyo bhavissāmī’’ti gatassa liṅgaggahaṇeneva tesaṃ laddhipi gahitāyeva hotīti katvā vuttaṃ. ^b^Kenaci^eb^ pana ‘‘tesaṃ liṅge ādinnamatte laddhiyā gahitāyapi aggahitāyapi titthiyapakkantako hotī’’ti vuttaṃ, taṃ na gahetabbaṃ. Na hi ‘‘titthiyo bhavissāmī’’ti gatassa liṅgasampaṭicchanato aññaṃ laddhiggahaṇaṃ nāma atthi. Liṅgasampaṭicchaneneva hi so gahitaladdhiko hoti. Teneva ^b^‘‘vīmaṃsanatthaṃ kusacīrādīni…pe… yāva na sampaṭicchati, tāva taṃ laddhi rakkhati. Sampaṭicchitamatte titthiyapakkantako hotī’’^eb^ti vuttaṃ. ^b^Naggova ājīvakānaṃ upassayaṃ gacchati, padavāre padavāre dukkaṭa^eb^nti ‘‘ājīvako bhavissa’’nti asuddhacittena gamanapaccayā dukkaṭaṃ vuttaṃ. Naggena hutvā gamanapaccayāpi dukkaṭā na muccatiyeva. ^b^Kūṭavassaṃ gaṇento^eb^ti kūṭavassaṃ gaṇetvā saṃvāsaṃ sādiyantoti adhippāyo.</p>
<p>[06]Titthiyapakkantakakathāvaṇṇanā niṭṭhitā.</p>
<p>[03]^b^111^eb^^b^.^eb^ Tiracchānagatavatthu uttānameva.</p>
</h4>
</h3>
</h2>
<h2>
<h2n>Mātughātakādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^112^eb^^b^.^eb^ Mātughātakādivatthūsu ^b^apavāhana^eb^nti apagamanaṃ, patikaraṇanti attho. Yathā samānajātikassa vikopane kammaṃ garutaraṃ, na tathā vijātikassāti āha ^b^‘‘manussitthibhūtā’’^eb^ti ^a^V3.0236^ea^. Puttasambandhena mātupitusamaññā ^a^M3.0260^ea^, dattakittimādivasenapi puttavohāro loke dissati, so ca kho pariyāyatoti nippariyāyasiddhataṃ dassetuṃ ^b^‘‘janikā mātā’’^eb^ti vuttaṃ. Yathā manussattabhāve ṭhitasseva kusaladhammānaṃ tikkhavisadasūrabhāvāpatti yathā taṃ tiṇṇampi bodhisattānaṃ bodhittayanibbattiyaṃ, evaṃ manussattabhāve ṭhitasseva akusaladhammānampi tikkhavisadasūrabhāvāpattīti āha ^b^‘‘sayampi manussajātikenevā’’^eb^ti. Cutianantaraṃ phalaṃ anantaraṃ nāma, tasmiṃ anantare niyuttaṃ, taṃnibbattanena anantarakaraṇasīlaṃ, anantarapayojanaṃ vā ānantariyaṃ, tena ^b^ānantariyena mātughātakakammena^eb^. Pitughātakepi yena manussabhūto janako pitā sayampi manussajātikeneva satā sañcicca jīvitā voropito, ayaṃ ānantariyena pitughātakakammena pitughātakotiādinā sabbaṃ veditabbanti āha ^b^‘‘pitughātakepi eseva nayo’’^eb^ti.</p>
<p>[03]Parivattitaliṅgampi (ma. ni. aṭṭha. 3.128; a. ni. aṭṭha. 1.1.275; vibha. aṭṭha. 809) mātaraṃ pitaraṃ vā jīvitā voropentassa ānantariyakammaṃ hotiyeva. Satipi hi liṅgaparivatte so eva ekakammanibbatto bhavaṅgappabandho jīvitindriyappabandho ca, nāññoti. Yo pana sayaṃ manusso tiracchānabhūtaṃ mātaraṃ vā pitaraṃ vā, sayaṃ vā tiracchānabhūto manussabhūtaṃ, tiracchānabhūtoyeva vā tiracchānabhūtaṃ jīvitā voropeti, tassa kammaṃ ānantariyaṃ na hoti, bhāriyaṃ pana hoti, ānantariyaṃ āhacceva tiṭṭhati. Eḷakacatukkaṃ saṅgāmacatukkaṃ coracatukkañcettha kathetabbaṃ. ‘‘Eḷakaṃ māremī’’ti abhisandhināpi hi eḷakaṭṭhāne ṭhitaṃ manusso manussabhūtaṃ mātaraṃ vā pitaraṃ vā mārento ānantariyaṃ phusati maraṇādhippāyeneva ānantariyavatthuno vikopitattā. Eḷakābhisandhinā pana mātāpitiaasandhinā vā eḷakaṃ mārento ānantariyaṃ na phusati ānantariyavatthuabhāvato. Mātāpitiabhisandhinā mātāpitaro mārento phusateva. Esa nayo itarasmimpi catukkadvaye. Yathā ca mātāpitūsu, evaṃ arahantepi etāni catukkāni veditabbāni. Sabbattha hi purimaṃ abhisandhicittaṃ appamāṇaṃ, vadhakacittaṃ pana tadārammaṇaṃ jīvitindriyañca ānantariyānānantarabhāve pamāṇaṃ. Katānantariyakammo ca ‘‘tassa kammassa vipākaṃ paṭibāhissāmī’’ti sakalacakkavāḷaṃ mahācetiyappamāṇehi kañcanathūpehi pūretvāpi sakalacakkavāḷaṃ pūretvā nisinnassa ^a^M3.0261^ea^ bhikkhusaṅghassa mahādānaṃ datvāpi buddhassa bhagavato saṅghāṭikaṇṇaṃ amuñcanto vicaritvāpi kāyassa bhedā nirayameva upapajjati, pabbajjañca na labhati.</p>
<p>[03]^b^115^eb^^b^.^eb^^b^Icchamāna^eb^nti ^a^V3.0237^ea^ odātavatthavasanaṃ icchamānaṃ. Tenevāha ^b^‘‘gihibhāve sampaṭicchitamatteyevā’’^eb^ti. Saṅghabhedakakathāvitthāro parato āvi bhavissati. ^b^Catunnaṃ kammāna^eb^nti apalokanādīnaṃ catunnaṃ kammānaṃ. ^b^Duṭṭhacittenā^eb^ti vuttamevatthaṃ vibhāveti ^b^‘‘vadhakacittenā’’^eb^ti. Vadhakacetanāya hi dūsitacittaṃ idha duṭṭhacittaṃ nāma. ^b^Lohitaṃ uppādetī^eb^ti ettha tathāgatassa abhejjakāyatāya parūpakkamena cammacchedaṃ katvā lohitapaggharaṇaṃ nāma natthi, sarīrassa pana antoyeva ekasmiṃ ṭhāne lohitaṃ samosarati, āghātena pakuppamānaṃ sañcitaṃ hoti. Devadattena paviddhasilato bhijjitvā gatasakkhalikāpi tathāgatassa pādantaṃ pahari, pharasunā pahaṭo viya pādo antolohitoyeva ahosi. Jīvako pana tathāgatassa ruciyā satthakena cammaṃ chinditvā tamhā ṭhānā duṭṭhalohitaṃ nīharitvā phāsumakāsi, tenassa puññakammameva ahosi. Tenāha ^b^‘‘jīvako viyā’’^eb^tiādi.</p>
<p>[03]Atha ye parinibbute tathāgate cetiyaṃ bhindanti, bodhiṃ chindanti, dhātumhi upakkamanti, tesaṃ kiṃ hotīti? Bhāriyaṃ kammaṃ hoti ānantariyasadisaṃ. Sadhātukaṃ pana thūpaṃ vā paṭimaṃ vā bādhamānaṃ bodhisākhaṃ chindituṃ vaṭṭati. Sacepi tattha nilīnā sakuṇā cetiye vaccaṃ pātenti, chindituṃ vaṭṭatiyeva. Paribhogacetiyato hi sarīracetiyaṃ garutaraṃ. Cetiyavatthuṃ bhinditvā gacchante bodhimūlepi chinditvā harituṃ vaṭṭati. Yā pana bodhisākhā bodhigharaṃ bādhati, taṃ geharakkhaṇatthaṃ chindituṃ na labhati. Bodhiatthañhi gehaṃ, na gehatthāya bodhi. Āsanagharepi eseva nayo. Yasmiṃ pana āsanaghare dhātu nihitā hoti, tassa rakkhaṇatthāya bodhisākhaṃ chindituṃ vaṭṭati. Bodhijagganatthaṃ ojoharaṇasākhaṃ vā pūtiṭṭhānaṃ vā chindituṃ vaṭṭatiyeva, satthu rūpakāyapaṭijaggane viya puññampi hoti.</p>
<p>[06]Mātughātakādivatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Ubhatobyañjanakavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^116^eb^^b^.^eb^^b^Ubhato^eb^^a^M3.0262^ea^^b^byañjanamassa atthīti ubhatobyañjanako^eb^ti iminā asamānādhikaraṇavisayo bāhiratthasamāsoyaṃ, purimapade ca vibhattialopoti dasseti. ^b^Byañjana^eb^nti cettha itthinimittaṃ purisanimittañca adhippetaṃ. Atha ubhatobyañjanakassa ekameva indriyaṃ, udāhu dveti? Ekameva ‘‘yassa itthindriyaṃ uppajjati, tassa purisindriyaṃ uppajjatīti? No. Yassa vā pana purisindriyaṃ uppajjati, tassa itthindriyaṃ uppajjatīti? No’’ti ^a^V3.0238^ea^ (yama. 3.indriyayamaka.188) ekasmiṃ santāne indriyadvayassa paṭisiddhattā, tañca kho itthiubhatobyañjanakassa itthindriyaṃ, purisaubhatobyañjanakassa purisindriyaṃ. Yadi evaṃ dutiyabyañjanakassa abhāvo āpajjati. Indriyañhi byañjanakāraṇaṃ vuttaṃ, tañca tassa natthīti? Vuccate – na tassa indriyaṃ dutiyabyañjanakāraṇaṃ. Kasmā? Sadā abhāvato. Itthiubhatobyañjanakassa hi yadā itthiyā rāgacittaṃ uppajjati, tadā purisabyañjanaṃ pākaṭaṃ hoti, itthibyañjanaṃ paṭicchannaṃ guḷhaṃ hoti, tathā itarassa itaraṃ. Yadi ca tesaṃ indriyaṃ dutiyabyañjanakāraṇaṃ bhaveyya, sadāpi byañjanadvayaṃ tiṭṭheyya, na pana tiṭṭhati, tasmā veditabbametaṃ ‘‘na tassa taṃ byañjanakāraṇaṃ, kammasahāyaṃ pana rāgacittamevettha kāraṇa’’nti.</p>
<p>[03]Yasmā cassa ekameva indriyaṃ hoti, tasmā itthiubhatobyañjanako sayampi gabbhaṃ gaṇhāti, parampi gaṇhāpeti. Purisaubhatobyañjanako paraṃ gaṇhāpeti, sayaṃ pana na gaṇhāti. Yadi paṭisandhiyaṃ purisaliṅgaṃ, yadi paṭisandhiyaṃ itthiliṅganti ca paṭisandhiyaṃ liṅgasabbhāvo ^b^kurundiyaṃ^eb^vutto, so ca ayutto. Pavattiyaṃyeva hi itthiliṅgādīni samuṭṭhahanti, na paṭisandhiyaṃ. Paṭisandhiyaṃ pana indriyameva samuṭṭhāti, na liṅgādīni. Na ca indriyameva liṅganti sakkā vattuṃ indriyaliṅgānaṃ bhinnasabhāvattā. Vuttañhetaṃ ^b^aṭṭhasāliniyaṃ^eb^ (dha. sa. aṭṭha. 632) –</p>
<p>[08]‘‘Itthattaṃ itthibhāvoti ubhayaṃ ekatthaṃ, itthisabhāvoti attho. Ayaṃ kammajo paṭisandhisamuṭṭhito. Itthiliṅgādi pana itthindriyaṃ paṭicca pavatte samuṭṭhitaṃ. Yathā bīje sati bījaṃ paṭicca bījapaccayā rukkho vaḍḍhitvā sākhāviṭapasampanno hutvā ākāsaṃ pūretvā ^a^M3.0263^ea^ tiṭṭhati, evameva itthibhāvasaṅkhāte itthindriye sati itthiliṅgādīni honti. Bījaṃ viya hi itthindriyaṃ, bījaṃ paṭicca vaḍḍhitvā ākāsaṃ pūretvā ṭhitarukkho viya itthindriyaṃ paṭicca itthiliṅgādīni pavatte samuṭṭhahanti. Tattha itthindriyaṃ na cakkhuviññeyyaṃ, manoviññeyyameva. Itthiliṅgādīni cakkhuviññeyyānipi manoviññeyyānipī’’ti.</p>
<p>[07]Tenevāha ^b^‘‘tattha vicāraṇakkamo vitthārato aṭṭhasāliniyā dhammasaṅgahaṭṭhakathāya veditabbo’’^eb^ti.</p>
<p>[06]Ubhatobyañjanakavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Anupajjhāyakādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^117^eb^^b^.^eb^^b^Sikkhāpadaṃ^eb^^a^V3.0239^ea^^b^apaññattaṃ hotī^eb^ti idheva paññattaṃ sikkhāpadaṃ sandhāya vuttaṃ. ^b^Upajjhaṃ aggāhāpetvā^eb^ti ‘‘upajjhāyo me, bhante, hohī’’ti evaṃ upajjhaṃ aggāhāpetvā. Kammavācāya pana upajjhāyakittanaṃ kataṃyevāti daṭṭhabbaṃ. Aññathā ‘‘puggalaṃ na parāmasatī’’ti vuttakammavipattisambhavato kammaṃ kuppeyya, teneva ‘‘upajjhāyaṃ akittetvā’’ti avatvā ‘‘upajjhaṃ aggāhāpetvā’’icceva vuttaṃ. Yathā ca aparipuṇṇapattacīvarassa upasampādanakāle kammavācāya ‘‘paripuṇṇassa pattacīvara’’nti asantavatthuṃ kittetvā kammavācāya katāyapi upasampadā ruhati, evaṃ ‘‘ayaṃ buddharakkhito āyasmato dhammarakkhitassa upasampadāpekkho’’ti asantaṃ puggalaṃ kittetvā kevalaṃ santapadanīhārena kammavācāya katāya upasampadā ruhatiyevāti daṭṭhabbaṃ. Tenevāha ^b^‘‘kammaṃ pana na kuppatī’’^eb^ti. ‘‘Na, bhikkhave, anupajjhāyako upasampādetabbo, yo upasampādeyya, āpatti dukkaṭassā’’ti ettakameva vatvā ‘‘so ca puggalo anupasampanno’’ti avuttattā kammavipattilakkhaṇassa ca asambhavato ^b^‘‘taṃ na gahetabba’’^eb^nti vuttaṃ. ‘‘Pañcavaggakaraṇañce, bhikkhave, kammaṃ paṇḍakapañcamo kammaṃ kareyya, akammaṃ na ca karaṇīya’’ntiādivacanato (mahāva. 390) paṇḍakādīnampi ubhatobyañjanakapariyantānaṃ gaṇapūrakabhāveyeva kammaṃ kuppati, na aññathāti āha ^b^‘‘ubhatobyañjanakupajjhāyapariyosānesupi eseva nayo’’^eb^ti.</p>
<p>[06]Anupajjhāyakādivatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Apattakādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^118^eb^^b^.^eb^ Aññe ^a^M3.0264^ea^ vā bhikkhū dātukāmā hontīti sambandho. ^b^Anāmaṭṭhapiṇḍapāta^eb^nti aggahitaaggaṃ piṇḍapātaṃ. ^b^Sāmaṇerabhāgasamako āmisabhāgo^eb^ti ettha kiñcāpi sāmaṇerānaṃ āmisabhāgassa samakameva diyyamānattā visuṃ sāmaṇerabhāgo nāma natthi, heṭṭhā gacchantaṃ pana bhattaṃ kadāci mandaṃ bhaveyya, tasmā upari aggahetvā sāmaṇerapāḷiyāva gahetvā dātabboti adhippāyo. Niyatapabbajjasseva cāyaṃ bhāgo dīyati. Teneva ^b^‘‘apakkaṃ patta’’^eb^ntiādi vuttaṃ.</p>
<p>[06]Apattakādivatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Hatthacchinnādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^119^eb^^b^.^eb^^b^Ajapadake^eb^ti ^a^V3.0240^ea^ ajapadasaṇṭhāne padese. ^b^Brahmujugatto^eb^ti brahmā viya ujugatto. ^b^Avaseso satto^eb^ti iminā lakkhaṇena rahitasatto. Etena ṭhapetvā mahāpurisaṃ cakkavattiñca itare sattā khujjapakkhikāti dasseti. Yebhuyyena hi sattā khandhe kaṭiyaṃ jāṇūsūti tīsu ṭhānesu namanti. Te kaṭiyaṃ namantā pacchato namanti, itaresu dvīsu ṭhānesu namantā purato namanti. Dīghasarīrā pana ekena passena vaṅkā honti, eke mukhaṃ unnāmetvā nakkhattāni gaṇayantā viya caranti, eke appamaṃsalohitā sūlasadisā honti, eke purato pabbhārā honti, pavedhamānā gacchanti. ^b^Parivaṭumo^eb^ti samantato vaṭṭalo.</p>
<p>[03]^b^Aṭṭhisirācammasarīro^eb^ti aṭṭhisirācammamattasarīro. ^b^Kappasīso^eb^ti dvidhābhūtasīso. ^b^Kekaro^eb^ti tiriyaṃ passanto. ^b^‘‘Udakatārakā^eb^ nāma udakapubbuḷa’’nti ^b^gaṇṭhipadesu ^eb^vuttaṃ. ^b^Akkhitārakā^eb^ti akkhibhaṇḍakā. ^b^Nippakhumakkhī^eb^ti akkhidalalomehi virahitaakkhiko. Pakhuma-saddo hi loke akkhidalalomesu niruḷho. ^b^Paṭaṅgamaṇḍūko^eb^ nāma mahāmukhamaṇḍūko. ^b^Eḷamukho^eb^ti niccapaggharaṇakalālamukho. ^b^Sabbañceta^eb^nti ‘‘kacchugatto vā’’tiādiṃ sandhāya vadati. ^b^Vātaṇḍiko^eb^ti aṇḍakesu vuddhirogena samannāgato. ^b^Vikaṭo^eb^ti tiriyaṃ gamanapādehi samannāgato, yassa ca caṅkamato ^a^M3.0265^ea^ jāṇukā bahi gacchanti. ^b^Paṇho^eb^ti pacchato parivattapādehi samannāgato, yassa caṅkamato jāṇukā anto pavisanti.</p>
<p>[03]Kudaṇḍapādatāya kāraṇaṃ vibhāveti ^b^‘‘majjhe saṅkuṭitapādattā’’^eb^ti. ^b^Agge saṅkuṭitapādattā^eb^ti kuṇḍapādatāya kāraṇanidassanaṃ. Kuṇḍapādasseva gamanasabhāvaṃ vibhāveti ^b^‘‘piṭṭhipādaggena caṅkamanto’’^eb^ti. ^b^Mammana^eb^nti khalitavacanaṃ. Yo ekameva akkharaṃ catupañcakkhattuṃ vadati, tassetaṃ adhivacanaṃ.</p>
<p>[06]Hatthacchinnādivatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Alajjīnissayavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^120^eb^^b^.^eb^ Nissayapaṭisaṃyuttavatthūsu bhikkhūhi samāno sīlādiguṇabhāgo assāti bhikkhusabhāgo, tassa bhāvo ^b^bhikkhusabhāgatā. Dve tīṇi divasāni vasitvā gantukāmena anissitena^eb^^a^V3.0241^ea^^b^vasitabba^eb^nti ettha ‘‘yāva bhikkhusabhāgataṃ jānāmī’’ti ābhogaṃ vināpi anissitena vasituṃ vaṭṭatīti adhippāyo. Bhikkhusabhāgataṃ pana jānanto ‘‘sve gamissāmi, kiṃ me nissayenā’’ti aruṇaṃ uṭṭhapetuṃ na labhati. ‘‘Purāruṇā uṭṭhahitvāva gamissāmī’’ti ābhogena sayantassa sace aruṇo uggacchati, vaṭṭati. ^b^‘‘Sattāhaṃ vasissāmī’’ti ālayaṃ karontena pana nissayo gahetabbo^eb^ti ‘‘sattāhamattaṃ vasissāmi, kiṃ bhikkhusabhāgatājānanenā’’ti jānane dhuraṃ nikkhipitvā vasituṃ na labhati, bhikkhusabhāgataṃ upaparikkhitvā nissayo gahetabboti attho.</p>
</h4>
</h3>
</h2>
<h2>
<h2n>Gamikādinissayavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^121^eb^^b^.^eb^^b^Antarāmagge vissamanto vā…pe… anāpattī^eb^ti asati nissayadāyake anāpatti. ^b^Tassa nissāyā^eb^ti pāḷianurūpato vuttaṃ, taṃ nissāyāti attho. ^b^Sace pana āsāḷhīmāse…pe… tattha gantabba^eb^nti ettha sace so vassūpanāyikāya āsannāya gantukāmo suṇāti ‘‘asuko mahāthero āgamissatī’’ti, tañce āgameti, vaṭṭati. Āgamentasseva ^a^M3.0266^ea^ ce vassūpanāyikadivaso hoti, hotu, gantabbaṃ tattha, yattha nissayadāyakaṃ labhati. Keci pana ‘‘sace so gacchanto jīvitantarāyaṃ brahmacariyantarāyaṃ vā passati, tattheva vasitabba’’nti vadanti.</p>
</h4>
</h3>
</h2>
<h2>
<h2n>Gottena anussāvanānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^122^eb^^b^.^eb^ ‘‘Itthannāmo itthannāmassa āyasmato’’ti nāmakittanassa anussāvanāya āgatattā ^b^‘‘nāhaṃ ussahāmi therassa nāmaṃ gahetu’’^eb^nti vuttaṃ, ‘‘āyasmato pippalissa upasampadāpekkho’’ti evaṃ nāmaṃ gahetuṃ na ussahāmīti attho. ‘‘Gottenapi anussāvetu’’nti vacanato yena vohārena voharati, tena vaṭṭatīti siddhaṃ. ‘‘Konāmo te upajjhāyo’’ti puṭṭhenapi gottameva nāmaṃ katvā vattabbanti siddhaṃ hoti, tasmā catubbidhesu nāmesu yena kenaci nāmena anussāvanā kātabbāti vadanti. Ekassa bahūni nāmāni honti, tattha ekaṃ nāmaṃ ñattiyā, ekaṃ anussāvanāya kātuṃ na vaṭṭati, atthato byañjanato ca abhinnāhi anussāvanāhi bhavitabbanti. Kiñcāpi ‘‘itthannāmo itthannāmassa āyasmato’’ti pāḷiyaṃ ‘‘āyasmato’’ti padaṃ pacchā vuttaṃ, kammavācāpāḷiyaṃ pana ‘‘ayaṃ buddharakkhito āyasmato dhammarakkhitassā’’ti paṭhamaṃ likhitanti taṃ uppaṭipāṭiyā vuttanti na paccetabbaṃ. Pāḷiyañhi ‘‘itthannāmo itthannāmassa ^a^V3.0242^ea^ āyasmato’’ti atthamattaṃ dassitaṃ, tasmā pāḷiyaṃ avuttopi ‘‘ayaṃ buddharakkhito āyasmato dhammarakkhitassā’’ti kammavācāpāḷiyaṃ payogo dassito. ‘‘Na me diṭṭho ito pubbe iccāyasmā sāriputto’’ti ca ‘‘āyasmā sāriputto atthakusalo’’ti ca paṭhamaṃ ‘‘āyasmā’’ti payogassa dassanatoti vadanti. Katthaci ‘‘āyasmato buddharakkhitattherassā’’ti vatvā katthaci kevalaṃ ‘‘buddharakkhitassā’’ti sāveti, sāvanaṃ hāpetīti na vuccati nāmassa ahāpitattāti eke. Sace katthaci ‘‘āyasmato buddharakkhitassā’’ti vatvā katthaci ‘‘buddharaakhatassāyasmato’’ti sāveti, pāṭhānurūpattā khettameva otiṇṇantipi eke. Byañjanabhedappasaṅgato anussāvanānaṃ taṃ na vaṭṭatīti vadanti. Sace pana sabbaṭṭhānepi eteneva pakārena vadati, vaṭṭati.</p>
</h4>
</h3>
</h2>
<h2>
<h2n>Dveupasampadāpekkhādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^123^eb^^b^.^eb^^b^Ekānussāvane^eb^ti ^a^M3.0267^ea^ ettha ekato anussāvanaṃ etesanti ^b^ekānussāvanā^eb^ti asamānādhikaraṇavisayo bāhiratthasamāsoti daṭṭhabbaṃ. Tenevāha ^b^‘‘dve ekatoanussāvane’’^eb^ti. Tattha ^b^ekato^eb^ti ekakkhaṇeti attho, vibhattialopena cāyaṃ niddeso. ^b^Purimanayeneva ekatoanussāvane kātu^eb^nti ‘‘ekena ekassa, aññena itarassā’’tiādinā pubbe vuttanayena dvīhi vā tīhi vā ācariyehi ekena vā ekatoanussāvane kātuṃ.</p>
</h4>
</h3>
</h2>
<h2>
<h2n>Upasampadāvidhikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^126^eb^^b^.^eb^^b^Vajjāvajjaṃ upanijjhāyatīti upajjhā^eb^ti iminā upajjhāyasaddasamānattho upajjhāsaddopīti dasseti.</p>
</h4>
</h3>
</h2>
<h2>
<h2n>Cattāronissayādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^130^eb^^b^.^eb^^b^Sambhoge^eb^ti dhammasambhoge āmisasambhoge ca. ^b^Anāpatti sambhoge saṃvāse^eb^ti ettha ca ayamadhippāyo – yasmā ayaṃ osāraṇakammassa katattā pakatattaṭṭhāne ṭhito, tasmā na ukkhittakena saddhiṃ sambhogādipaccayā pācittiyaṃ, nāpi alajjinā saddhiṃ paribhogapaccayā dukkaṭaṃ alajjīlakkhaṇānupapattito. Yo hi ucchurasakasaṭānaṃ sattāhakālikayāvajīvikattā vaṭṭati vikāle ucchu khāditunti saññaṃ uppādetvā taṃ khāditvā tappaccayā pācittiyaṃ na passati ^a^V3.0243^ea^ ‘‘vaṭṭatī’’ti tathāsaññitāya, yo vā pana āpattimāpannabhāvaṃ paṭijānitvā ‘‘na paṭikaromī’’ti abhinivisati, ayaṃ –</p>
<p>[21]‘‘Sañcicca āpattiṃ āpajjati, āpattiṃ parigūhati;</p>
<p>[22]Agatigamanañca gacchati, ediso vuccati alajjīpuggalo’’ti. (pari. 359) –</p>
<p>[07]Vuttalakkhaṇe apatanato alajjī nāma na hoti. Tasmā yathā pubbe yāva ukkhepanīyakammaṃ kataṃ, tāva tena saddhiṃ sambhoge saṃvāse ca anāpatti, evamidhāpīti sabbathā anāpattiṭṭhāneyeva anāpatti vuttāti veditabbaṃ ^a^M3.0268^ea^. Na hi bhagavā alajjinā saddhiṃ sambhogapaccayā āpattisambhave sati ‘‘anāpatti sambhoge saṃvāse’’ti vadati. Tato yamettha kenaci ‘‘anāpatti sambhoge saṃvāse’’ti iminā pācittiyena anāpatti vuttā, ‘‘alajjīparibhogapaccayā dukkaṭaṃ pana āpajjatiyevā’’ti vatvā bahudhā papañcitaṃ, na taṃ sārato paccetabbaṃ. Sesamettha uttānameva.</p>
<p>[06]Iti samantapāsādikāya vinayaṭṭhakathāya sāratthadīpaniyaṃ</p>
<p>[06]Mahākhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>2. Uposathakkhandhakaṃ</h0n>
<h1>
<h1n> </h1n>
<h2>
<h2n>Sannipātānujānanādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^132^eb^^b^.^eb^ Uposathakkhandhake ^a^M3.0269^ea^^a^V3.0244^ea^ taranti plavanti ettha bālāti ^b^titthaṃ. Ito^eb^ti imasmiṃ sāsane laddhito. ^b^Taṃ kathentī^eb^ti ‘‘imasmiṃ nāma divase muhutte vā idaṃ kattabba’’ntiādinā kathenti.</p>
<p>[03]^b^134^eb^^b^.^eb^ ‘‘Suṇātu me bhante’’tiādīsu yaṃ vattabbaṃ, taṃ ^b^mātikāṭṭhakathāyaṃ^eb^ (kaṅkhā. aṭṭha. nidānavaṇṇanā) vitthārato āgatamevāti na idha vitthārayissāma, atthikehi pana tatoyeva gahetabbaṃ.</p>
<p>[03]^b^135^eb^^b^.^eb^^b^Āpajjitvā vā vuṭṭhito^eb^ti ettha ārocitāpi āpatti asantī nāma hotīti veditabbaṃ. Teneva ^b^mātikāṭṭhakathāyaṃ^eb^ (kaṅkhā. aṭṭha. nidānavaṇṇanā) vuttaṃ ‘‘yassa pana evaṃ anāpannā vā āpatti āpajjitvā ca pana vuṭṭhitā vā desitā vā ārocitā vā, tassa sā āpatti asantī nāma hotī’’ti. Musāvādo nāma vacībhedapaccayā hotīti āha ^b^‘‘na musāvādalakkhaṇenā’’^eb^ti. ^b^Bhagavato pana vacanenā^eb^ti sampajānamusāvāde kiṃ hoti? ‘‘Dukkaṭaṃ hotī’’ti iminā vacanena. ^b^Vacīdvāre akiriyasamuṭṭhānā āpatti hotī^eb^ti yasmā yassa bhikkhuno adhammikāya paṭiññāya tuṇhībhūtassa nisinnassa manodvāre āpatti nāma natthi, yasmā pana āvi kātabbaṃ na āvi akāsi, tenassa vacīdvāre akiriyasamuṭṭhānā āpatti hoti.</p>
<p>[03]^b^Vācā^eb^ti ^a^V3.0245^ea^ vācāya, ya-kāralopenāyaṃ niddeso. Kenaci manujena vācāya anālapantoti yojetabbaṃ. ^b^Giraṃ no ca pare bhaṇeyyā^eb^ti ‘‘ime sossantī’’ti parapuggale sandhāya saddampi na nicchāreyya. ^b^Āpajjeyya vācasika^eb^nti vācato samuṭṭhitaṃ āpattiṃ āpajjeyya.</p>
<p>[03]^b^Antarāyakaro^eb^ti vippaṭisāravatthutāya pāmojjādisambhavaṃ nivāretvā paṭhamajjhānādīnaṃ adhigamāya antarāyakaro. ^b^Tassa bhikkhuno phāsu hotī^eb^ti ^a^M3.0270^ea^ avippaṭisāramūlakānaṃ pāmojjādīnaṃ vasena tassa bhikkhuno sukhā paṭipadā sampajjatīti attho.</p>
<p>[06]Sannipātānujānanādikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Sīmānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^138^eb^^b^.^eb^^b^Itaropī^eb^ti suddhapaṃsupabbatādiṃ sandhāya vadati. ^b^Hatthippamāṇo nāma pabbato^eb^ heṭṭhimakoṭiyā aḍḍhaṭṭhamaratanubbedho. ^b^Tasmā^eb^ti yasmā ekena na vaṭṭati, tasmā. ^b^Dvattiṃsapalaguḷapiṇḍappamāṇatā^eb^ thūlatāya gahetabbā, na tulagaṇanāya. ^b^Antosāramissakāna^eb^nti antosārarukkhehi missakānaṃ. ^b^Sūcidaṇḍakappamāṇo^eb^ti sīhaḷadīpe lekhanadaṇḍappamāṇoti vadanti, so ca kaniṭṭhaṅguliparimāṇoti daṭṭhabbaṃ. ^b^Eta^eb^nti navamūlasākhāniggamanaṃ. ^b^Parabhāge kittetuṃ vaṭṭatī^eb^ti bahi nikkhamitvā ṭhitesu aṭṭhasu maggesu ekissā disāya ekaṃ, aparāya ekanti evaṃ catūsu ṭhānesu kittetuṃ vaṭṭati.</p>
<p>[03]^b^Yattha katthaci uttarantiyā bhikkhuniyā antaravāsako temiyatī^eb^ti sikkhākaraṇīyaṃ āgatalakkhaṇena timaṇḍalaṃ paṭicchādetvā antaravāsakaṃ anukkhipitvā titthena vā atitthena vā uttarantiyā bhikkhuniyā ekadvaṅgulamattampi antaravāsako temiyati. Bhikkhuniyā eva gahaṇañcettha bhikkhunīvibhaṅge bhikkhuniyā vasena nadīlakkhaṇassa pāḷiyaṃ āgatattā teneva nayena dassanatthaṃ kataṃ. ^b^Sīmaṃ bandhantānaṃ nimittaṃ hotī^eb^ti ayaṃ vuttalakkhaṇā nadī samuddaṃ vā pavisatu taḷākaṃ vā, pabhavato paṭṭhāya nimittaṃ hoti. ^b^Ajjhottharitvā āvaraṇaṃ pavattatiyevā^eb^ti āvaraṇaṃ ajjhottharitvā sandatiyeva. ^b^Appavattamānā^eb^ti asandamānudakā. Āvaraṇañhi patvā nadiyā yattake padese udakaṃ asandamānaṃ santiṭṭhati, tattha nadīnimittaṃ kātuṃ na vaṭṭati. Upari sandamānaṭṭhāneyeva vaṭṭati, asandamānaṭṭhāne pana udakanimittaṃ kātuṃ vaṭṭati. Ṭhitameva hi udakanimitte vaṭṭati, na sandamānaṃ. Tenevāha ^b^‘‘pavattanaṭṭhāne nadīnimittaṃ, appavattanaṭṭhāne udakanimittaṃ^eb^^a^V3.0246^ea^^b^kātuṃ vaṭṭatī’’^eb^ti. ^b^Nadiṃ bhinditvā^eb^ti mātikāmukhadvārena nadīkūlaṃ bhinditvā. ^b^Ukkhepima^eb^nti kūpato viya ukkhipitvā gahetabbaṃ.</p>
<p>[03]^b^Siṅghāṭakasaṇṭhānā^eb^ti ^a^M3.0271^ea^ tikoṇaracchāsaṇṭhānā. ^b^Mudiṅgasaṇṭhānā^eb^ti mudiṅgabherī viya majjhe vitthatā ubhosu koṭīsu saṅkoṭitā hoti. ^b^Upacāraṃ ṭhapetvā^eb^ti pacchā sīmaṃ bandhantānaṃ sīmāya okāsaṃ ṭhapetvā. ^b^Antonimittagatehi panā^eb^ti ekassa gāmassa upaḍḍhaṃ anto kattukāmatāya sati sabbesaṃ āgamane payojanaṃ natthīti katvā vuttaṃ. ^b^Āgantabba^eb^nti ca sāmīcivasena vuttaṃ, nāyaṃ niyamo ‘‘āgantabbamevā’’ti. Tenevāha ^b^‘‘āgamanampi anāgamanampi vaṭṭatī’’^eb^ti. Abaddhāya hi sīmāya nānāgāmakhettānaṃ nānāsīmasabhāvattā tesaṃ anāgamanepi vaggakammaṃ na hoti, tasmā anāgamanampi vaṭṭati. Baddhāya pana sīmāya ekasīmabhāvato puna aññasmiṃ kamme kariyamāne anto sīmagatehi āgantabbamevāti āha ^b^‘‘avippavāsasīmā…pe… āgantabba’’^eb^nti. Nimittakittanakāle asodhitāyapi sīmāya nevatthi doso nimittakittanassa apalokanādīsu aññatarābhāvato.</p>
<p>[03]Bhaṇḍukammāpucchanaṃ sandhāya ^b^pabbajjā^eb^-gahaṇaṃ. ^b^Sukhakaraṇattha^eb^nti sabbesaṃ sannipātanaparissamaṃ pahāya appatarehi sukhakaraṇatthaṃ. ^b^Ekavīsati bhikkhū gaṇhātī^eb^ti vīsativaggakaraṇīyaparamattā saṅghakammassa kammārahena saddhiṃ ekavīsati bhikkhū gaṇhāti. Idañca nisinnānaṃ vasena vuttaṃ. Heṭṭhimantato hi yattha ekavīsati bhikkhū nisīdituṃ sakkonti, tattake padese sīmaṃ bandhituṃ vaṭṭati. ^b^Na sakkhissantī^eb^ti avippavāsasīmāya baddhabhāvaṃ asallakkhetvā ‘‘samānasaṃvāsakameva samūhanissāmā’’ti vāyamantā na sakkhissanti. Baddhāya hi avippavāsasīmāya taṃ asamūhanitvā ‘‘samānasaṃvāsakasīmaṃ samūhanissāmā’’ti katāyapi kammavācāya asamūhatāva hoti sīmā. Paṭhamañhi avippavāsaṃ samūhanitvā pacchā sīmā samūhanitabbā. Ekaratanappamāṇā suviññeyyatarā hotīti katvā vuttaṃ ^b^‘‘ekaratanappamāṇā vaṭṭatī’’^eb^ti. Ekaṅgulamattāpi sīmantarikā vaṭṭatiyeva. Tattakenapi hi sīmā asambhinnāva hoti.</p>
<p>[03]^b^Avasesanimittānī^eb^ti mahāsīmāya bāhirapasse nimittāni. Khaṇḍasīmato paṭṭhāya bandhanaṃ āciṇṇaṃ, āciṇṇakaraṇeneva ca sammoho na hotīti āha ^b^‘‘khaṇḍasīmatova paṭṭhāya bandhitabbā’’^eb^ti. ^b^Kuṭigehe^eb^ti kuṭighare, bhūmighareti attho. ^b^Udukkhala^eb^nti khuddakāvāṭaṃ. ^b^Nimittaṃ na kātabba^eb^nti taṃ rājiṃ vā udukkhalaṃ vā nimittaṃ na kātabbaṃ.</p>
<p>[03]^b^Heṭṭhā^eb^^a^M3.0272^ea^^a^V3.0247^ea^^b^na otaratī^eb^ti bhittito oraṃ nimittāni ṭhapetvā kittitattā heṭṭhā ākāsappadesaṃ na otarati. ^b^Heṭṭhāpi otaratī^eb^ti sace heṭṭhā antobhittiyaṃ ekavīsatiyā bhikkhūnaṃ okāso hoti, otarati. Otaramānā ca uparisīmappamāṇena na otarati, samantā bhittippamāṇena otarati. ^b^Otaraṇānotaraṇaṃ vuttanayeneva veditabba^eb^nti sace heṭṭhā ekavīsatiyā bhikkhūnaṃ okāso hoti, otarati. No ce, na otaratīti adhippāyo. ^b^Sabbo pāsādo sīmaṭṭho hotī^eb^ti uparimatalena saddhiṃ ekābaddhabhittiko vā hotu mā vā, sabbopi pāsādo sīmaṭṭhova hoti.</p>
<p>[03]^b^Tālamūlakapabbate^eb^ti tālamūlasadise pabbate. So ca heṭṭhā mahanto hutvā anupubbena tanuko hotīti daṭṭhabbaṃ. ^b^Paṇavasaṇṭhāno^eb^ majjhe tanuko hoti mūle agge ca vitthato. ^b^Heṭṭhā vā majjhe vā^eb^ti mudiṅgasaṇṭhānassa heṭṭhā paṇavasaṇṭhānassa majjhe. ^b^Ākāsapabbhāra^eb^nti bhittiyā aparikkhittapabbhāraṃ. ^b^Antoleṇaṃ hotī^eb^ti pabbatassa anto leṇaṃ hoti. ^b^Sīmāmāḷake^eb^ti khaṇḍasīmāmāḷake. ^b^Mahāsīmaṃ sodhetvā vā kammaṃ kātabba^eb^nti mahāsīmagatā bhikkhū hatthapāsaṃ vā ānetabbā, sīmato vā bahi kātabbāti adhippāyo. ^b^Gaṇṭhipadesu^eb^ pana ‘‘mahāsīmagatehi bhikkhūhi taṃ sākhaṃ vā pārohaṃ vā anāmasitvā ṭhātabbanti adhippāyo’’ti vuttaṃ, taṃ na gahetabbaṃ. ^b^Purimanayepī^eb^ti khaṇḍasīmāya uṭṭhahitvā mahāsīmāya oṇatarukkhepi. ^b^Ukkhipāpetvā kātuṃ na vaṭṭatī^eb^ti khaṇḍasīmāya anto ṭhitattā rukkhassa tattha ṭhito hatthapāsaṃyeva ānetabboti ukkhipāpetvā kātuṃ na vaṭṭati.</p>
<p>[03]^b^140^eb^^b^.^eb^^b^Pārayatī^eb^ti ajjhottharati. ^b^Pārā^eb^ti sīmāpekkho itthiliṅganiddeso. ^b^Assā^eb^ti bhaveyya. Idhādhippetanāvāya pamāṇaṃ dassento āha ^b^‘‘yā sabbantimena paricchedena…pe… tayo jane vahatī’’^eb^ti. Iminā ca vuttappamāṇato khuddakā nāvā vijjamānāpi idha asantapakkhaṃ bhajatīti dīpeti. Avassaṃ labbhaneyyā dhuvanāvāva hotīti sambandho. Rukkhaṃ chinditvā katoti pāṭhaseso. ^b^Paratīre sammukhaṭṭhāne^eb^ti orimatīre sabbapariyantanimittassa sammukhaṭṭhāne. ^b^Sabbanimittānaṃ anto ṭhite bhikkhū hatthapāsagate katvā^eb^ti ettha sace ekaṃ gāmakhettaṃ hoti, ubhosu tīresu sabbanimittānaṃ anto ṭhite bhikkhū hatthapāsagate katvā ^a^M3.0273^ea^ sammannitabbā. Nānāgāmakkhettaṃ ce, samānasaṃvāsakasīmābandhanakāle anāgantumpi vaṭṭati. Avippavāsasīmāsammutiyaṃ pana āgantabbameva. Yasmā ubhosu tīresu nimittakittanamattena dīpako saṅgahito nāma na hoti, tasmā dīpakepi nimittāni visuṃ kittetabbānevāti āha ^b^‘‘dīpakassa^eb^^a^V3.0248^ea^^b^orimante ca pārimante ca nimittaṃ kittetabba’’^eb^nti. ^b^Dīpakasikhara^eb^nti dīpakamatthakaṃ. ^b^Pabbatasaṇṭhānā^eb^ti dīpakassa ekato adhikatarattā vuttaṃ.</p>
<p>[06]Sīmānujānanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Uposathāgārādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^142^eb^^b^.^eb^^b^Vatthuvasena vutta^eb^nti ‘‘mayañcamhā asammatāya bhūmiyā nisinnā pātimokkhaṃ assumhā’’ti vatthumhi pātimokkhasavanassa āgatattā vuttaṃ. ^b^Uposathappamukhaṃ^eb^ nāma uposathāgārassa sammukhaṭṭhānaṃ. Pāḷiyaṃ ‘‘paṭhamaṃ nimittā kittetabbā’’ti ettakameva vatvā sīmāsammutiyaṃ viya ‘‘pabbatanimittaṃ pāsāṇanimitta’’ntiādinā visesetvā nimittānaṃ adassitattā ^b^‘‘khuddakāni vā…pe… yāni kānici nimittānī’’^eb^ti vuttaṃ. Kittetuṃ vaṭṭatīti iminā sambandho.</p>
</h4>
</h3>
</h2>
<h2>
<h2n>Avippavāsasīmānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^144^eb^^b^.^eb^^b^Assā^eb^ti bhikkhunisaṅghassa. ^b^Dvepi sīmāyo^eb^ti paṭhamaṃ vuttā avippavāsasīmā samānasaṃvāsakasīmā ca. ^b^Na kammavācaṃ vaggaṃ karontī^eb^ti kammavācaṃ na bhindanti, kammaṃ na kopentīti adhippāyo. ^b^Etthā^eb^ti ‘‘ṭhapetvā gāmañca gāmūpacārañcā’’ti ettha. ^b^Gāmañca gāmūpacārañca na ottharatī^eb^ti ‘‘ṭhapetvā gāmañca gāmūpacārañcā’’ti vuttattā. ^b^Sīmāsaṅkhyameva gacchatī^eb^ti avippavāsasīmāsaṅkhaṃ gacchati. ^b^Ekampi kulaṃ paviṭṭhaṃ vā^eb^ti abhinavakatagehesu sabbapaṭhamaṃ ekampi kulaṃ paviṭṭhaṃ atthi. ^b^Agataṃ vā^eb^ti porāṇakagāme aññesu gehāni chaḍḍetvā gatesu ekampi kulaṃ agataṃ atthi.</p>
<p>[03]^b^Avippavāsasīmā na samūhantabbā^eb^ti mahāsīmaṃ sandhāya vadati. ^b^Nirāsaṅkaṭṭhānesu ṭhatvā^eb^ti cetiyaṅgaṇādīnaṃ khaṇḍasīmāya anokāsattā vuttaṃ. Khaṇḍasīmañhi bandhantā tādisaṃ ṭhānaṃ pahāya aññasmiṃ vivitte okāse bandhanti ^a^M3.0274^ea^. ^b^Appeva nāma samūhanituṃ sakkhissantī^eb^ti avippavāsasīmaṃyeva samūhanituṃ sakkhissanti, na khaṇḍasīmaṃ. ^b^Paṭibandhituṃ pana na sakkhissantevā^eb^ti khaṇḍasīmāya aññātattā na sakkhissanti. ^b^Na samūhanitabbā^eb^ti khaṇḍasīmaṃ ajānantehi ^a^V3.0249^ea^ na samūhanitabbā. Uposathassa visuṃ gahitattā avasesakammavasena samānasaṃvāsatā veditabbā.</p>
</h4>
</h3>
</h2>
<h2>
<h2n>Gāmasīmādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^147^eb^^b^.^eb^^b^Aparicchinnāyā^eb^ti baddhasīmāvasena akataparicchedāya. ^b^Yena kenaci khaṇitvā akato^eb^ti antamaso tiracchānenapi khaṇitvā akato. ^b^Tassa antohatthapāsaṃ vijahitvā ṭhito kammaṃ kopetī^eb^ti iminā bahiparicchedato yattha katthaci ṭhito kammaṃ na kopetīti dīpeti. Yaṃ pana vuttaṃ ^b^mātikāṭṭhakathāyaṃ^eb^ (kaṅkhā. aṭṭha. nidānavaṇṇanā) ‘‘paricchedabbhantare hatthapāsaṃ vijahitvā ṭhitopi paricchedato bahi aññaṃ tattakaṃyeva paricchedaṃ anatikkamitvā ṭhitopi kammaṃ kopeti, idaṃ sabbaaṭṭhakathāsu sanniṭṭhāna’’nti, tattha ‘‘aññaṃ tattakaṃyeva paricchedaṃ anatikkamitvā ṭhitopi kammaṃ kopetī’’ti idaṃ neva pāḷiyaṃ, na aṭṭhakathāyaṃ upalabbhati. Yadi cetaṃ dvinnaṃ saṅghānaṃ visuṃ uposathādikammakaraṇādhikāre vuttattā udakukkhepato bahi aññaṃ udakukkhepaṃ anatikkamitvā uposathādikaraṇatthaṃ ṭhito saṅgho sīmāsambhedasambhavato kammaṃ kopetīti iminā adhippāyena vuttaṃ siyā, evaṃ sati yujjeyya. Teneva ^b^mātikāṭṭhakathāya līnatthappakāsaniyaṃ^eb^ vuttaṃ ‘‘aññaṃ tattakaṃyeva paricchedanti dutiyaṃ udakukkhepaṃ anatikkantopi kopeti. Kasmā? Attano udakukkhepasīmāya paresaṃ udakukkhepasīmāya ajjhotthaṭattā sīmāsambhedo hoti, tasmā kopetī’’ti. ‘‘Idaṃ sabbaaṭṭhakathāsu sanniṭṭhāna’’nti ca iminā adhippāyena vuttanti gahetabbaṃ sabbāsupi aṭṭhakathāsu sīmāsambhedassa anicchitattā. Teneva hi ‘‘attano ca aññesañca udakukkhepaparicchedassa antarā añño udakukkhepo sīmantarikatthāya ṭhapetabbo’’ti vuttaṃ. Aññe panettha aññathāpi papañcenti, taṃ na gahetabbaṃ.</p>
<p>[03]^b^Sabbattha saṅgho nisīdatī^eb^ti hatthapāsaṃ avijahitvā nisīdati. ^b^Udakukkhepasīmākammaṃ natthī^eb^ti yasmā sabbopi nadīpadeso bhikkhūhi ajjhotthaṭo ^a^M3.0275^ea^, tasmā samantato nadiyā abhāvā udakukkhepe payojanaṃ natthi. Udakukkhepappamāṇā sīmantarikā suviññeyyatarā hoti, sīmāsambhedasaṅkā na ca siyāti sāmīcidassanatthaṃ ^b^‘‘añño udakukkhepo sīmantarikatthāya ṭhapetabbo’’^eb^ti vuttaṃ. Yattakena pana sīmāsambhedo na hoti, tattakaṃ ṭhapetuṃ vaṭṭatiyeva. Tenevāhu porāṇā ‘‘yattakena sīmāsaṅkaro na hoti, tattakampi ṭhapetuṃ vaṭṭatī’’ti. ^b^Ūnakaṃ pana na vaṭṭatī^eb^ti idampi udakukkhepasīmāya parisavasena vaḍḍhanato sīmāsambhedasaṅkā siyāti taṃnivāraṇatthameva vuttaṃ.</p>
<p>[03]^b^Gacchantiyā^eb^^a^V3.0250^ea^^b^pana nāvāya kātuṃ na vaṭṭatī^eb^ti ettha udakukkhepamanatikkamitvā parivattamānāya kātuṃ vaṭṭatīti veditabbaṃ. ^b^Sīmaṃ vā sodhetvā^eb^ti ettha ^b^sīmasodhanaṃ^eb^ nāma gāmasīmādīsu ṭhitānaṃ hatthapāsānayanādi. ^b^‘‘Nadiṃ vināsetvā taḷākaṃ karontī’’^eb^ti vuttamevatthaṃ vibhāveti ^b^‘‘heṭṭhā pāḷi baddhā’’^eb^ti, heṭṭhānadiṃ āvaritvā pāḷi baddhāti attho. ^b^Chaḍḍitamodaka^eb^nti taḷākarakkhaṇatthaṃ ekamantena chaḍḍitamudakaṃ. ^b^Deve avassante^eb^ti dubbuṭṭhikāle vassānepi deve avassante. ^b^Uppatitvā^eb^ti uttaritvā. ^b^Gāmanigamasīmaṃ ottharitvā pavattatī^eb^ti vuttappakāre vassakāle cattāro māse abbocchinnā pavattati. ^b^Vihārasīma^eb^nti baddhasīmaṃ sandhāya vadati.</p>
<p>[03]^b^Agamanapathe^eb^ti yattha tadaheva gantvā paccāgantuṃ na sakkā hoti, tādise padese araññasīmāsaṅkhameva gacchatīti sattabbhantarasīmaṃ sandhāya vadati. ^b^Tesa^eb^nti macchabandhānaṃ. ^b^Gamanapariyantassa orato^eb^ti gamanapariyantassa orimabhāge dīpakaṃ pabbatañca sandhāya vuttaṃ, na samuddappadesaṃ.</p>
<p>[03]^b^148^eb^^b^.^eb^^b^Saṃsaṭṭhaviṭapā^eb^ti iminā aññamaññassa āsannataṃ dīpeti. ^b^Baddhā hotī^eb^ti pacchimadisābhāge sīmaṃ sandhāya vuttaṃ. ^b^Tassā padesa^eb^nti yattha ṭhatvā bhikkhūhi kammaṃ kātuṃ sakkā hoti, tādisaṃ padesaṃ. Yattha pana ṭhitehi kammaṃ kātuṃ na sakkā hoti, tādisaṃ padesaṃ antokaritvā bandhantā sīmāya sīmaṃ sambhindanti nāma. ^b^Dvinnaṃ sīmānaṃ nimittaṃ hotī^eb^ti nimittassa sīmato bāhirattā sīmāsambhedo na hotīti vuttaṃ. ^b^Sīmāsaṅkaraṃ karotī^eb^ti vaḍḍhitvā sīmappadesaṃ paviṭṭhe dvinnaṃ sīmānaṃ gataṭṭhānassa duviññeyyattā vuttaṃ, na pana tattha kammaṃ kātuṃ na vaṭṭatīti dassanatthaṃ. Na hi sīmā tattakena ^a^M3.0276^ea^ asīmā hoti, dve pana sīmā pacchā vaḍḍhitena rukkhena ajjhotthaṭattā ekābaddhā honti, tasmā ekattha ṭhatvā kammaṃ karontehi itaraṃ sodhetvā kātabbaṃ.</p>
<p>[06]Gāmasīmādikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Uposathabhedādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^149^eb^^b^.^eb^^b^Adhammena vaggaṃ uposathakamma^eb^nti ettha yattha cattāro vasanti, tattha pātimokkhuddeso anuññāto. Yattha dve vā tayo vā vasanti, tattha pārisuddhiuposatho. Idha pana ^a^V3.0251^ea^ tathā akatvā catunnaṃ vasanaṭṭhāne pārisuddhiuposathassa katattā tiṇṇaṃ vasanaṭṭhāne ca pātimokkhassa uddiṭṭhattā ‘‘adhammenā’’ti vuttaṃ. Yasmā sabbeva na sannipatiṃsu, chandapārisuddhi ca saṅghamajjhaṃyeva āgacchati, na gaṇamajjhaṃ, tasmā ‘‘vagga’’nti vuttaṃ.</p>
</h4>
</h3>
</h2>
<h2>
<h2n>Pātimokkhuddesakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^150^eb^^b^.^eb^^b^Evametaṃ dhārayāmī^eb^ti ‘‘sutā kho panāyasmantehī’’ti ettha ‘‘evametaṃ dhārayāmī’’ti vatvā ‘‘uddiṭṭhaṃ kho āyasmanto nidānaṃ, sutā kho panāyasmantehi cattāro pārājikā dhammā’’ti vattabbaṃ. Teneva ^b^mātikāṭṭhakathāyaṃ^eb^ (kaṅkhā. aṭṭha. nidānavaṇṇanā) ‘‘tatthāyasmante pucchāmi kaccittha parisuddhā, dutiyampi pucchāmi…pe… tasmā tuṇhī, evametaṃ dhārayāmīti vatvā ‘uddiṭṭhaṃ kho āyasmanto nidāna’ntiādinā nayena avasese sutena sāvite uddiṭṭho hotī’’ti vuttaṃ. ^b^Sutenā^eb^ti sutapadena. ^b^Savarabhaya^eb^nti vanacarakabhayaṃ. Tenāha ^b^‘‘aṭavimanussabhaya’’^eb^nti. ‘‘Avasesaṃ sutena sāvetabba’’nti vacanato nidānuddese aniṭṭhite sutena sāvetabbaṃ nāma natthīti āha ^b^‘‘dutiyādīsu uddesesū’’^eb^ti. Uddiṭṭhauddesāpekkhañhi avasesaggahaṇaṃ, tasmā nidāne uddiṭṭhe pārājikuddesādīsu yasmiṃ vippakate antarāyo uppajjati, tena saddhiṃ avasesaṃ sutena sāvetabbaṃ.</p>
<p>[03]^b^Tīhipi^eb^^a^M3.0277^ea^^b^vidhīhī^eb^ti osāraṇakathanasarabhaññehi. Ettha ca atthaṃ bhaṇitukāmatāya suttassa osāraṇā ^b^osāraṇaṃ^eb^ nāma. Tasseva atthappakāsanā ^b^kathanaṃ^eb^ nāma. Suttassa tadatthassa vā sarena bhaṇanaṃ ^b^sarabhaññaṃ^eb^ nāma. ^b^Sajjhāyaṃ adhiṭṭhahitvā^eb^ti ‘‘sajjhāyaṃ karomī’’ti cittaṃ uppādetvā. ^b^Osāretvā pana kathentenā^eb^ti paṭhamaṃ ussāretvā pacchā atthaṃ kathentena. ^b^Manussānaṃ pana ‘‘bhaṇāhī’’ti vattuṃ vaṭṭatī^eb^ti ettha uccatare nisinnenapi manussānaṃ bhaṇāhīti visesetvāyeva vattuṃ vaṭṭati, avisesetvā pana na vaṭṭati. ^b^Sajjhāyaṃ karontenā^eb^ti yattha katthaci nisīditvā sajjhāyaṃ karontena. ^b^Thero^eb^ti yo koci attanā vuḍḍhataro. ^b^Ekaṃ āpucchitvā^eb^ti ekaṃ vuḍḍhataraṃ āpucchitvā. ^b^Aparo āgacchatī^eb^ti aparo tatopi vuḍḍhataro āgacchati.</p>
<p>[06]Pātimokkhuddesakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pātimokkhuddesakaajjhesanādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^155^eb^^b^.^eb^^b^Codanāvatthu^eb^^a^V3.0252^ea^ nāma ekaṃ nagaraṃ. ^b^Saṅghauposathādibhedena navavidha^eb^nti saṅghe uposatho gaṇe uposatho puggale uposathoti evaṃ kārakavasena tayo, suttuddeso pārisuddhiuposatho adhiṭṭhānuposathoti evaṃ kattabbākāravasena tayo, cātuddasiko pannarasiko sāmaggīuposathoti evaṃ divasavasena tayoti navavidhaṃ. ^b^Catubbidhaṃ uposathakamma^eb^nti adhammena vaggaṃ uposathakammaṃ, adhammena samaggaṃ uposathakammaṃ, dhammena vaggaṃ uposathakammaṃ, dhammena samaggaṃ uposathakammanti evaṃ catubbidhampi uposathakammaṃ. ^b^Duvidhaṃ pātimokkha^eb^nti bhikkhupātimokkhaṃ bhikkhunīpātimokkhanti duvidhaṃ pātimokkhaṃ. ^b^Navavidhaṃ pātimokkhuddesa^eb^nti bhikkhūnaṃ pañca uddesā, bhikkhunīnaṃ ṭhapetvā aniyatuddesaṃ avasesā cattāroti navavidhaṃ pātimokkhuddesaṃ.</p>
</h4>
</h3>
</h2>
<h2>
<h2n>Pakkhagaṇanādiuggahaṇānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^158-161^eb^^b^.^eb^^b^Samannāharathā^eb^ti sallakkhetha. ^b^Pariyesitabbānī^eb^ti bhikkhācārena pariyesitabbāni.</p>
</h4>
</h3>
</h2>
<h2>
<h2n>Disaṃgamikādivatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^163^eb^^b^.^eb^^b^Utuvasseyevā^eb^ti ^a^M3.0278^ea^ hemantagimhesuyeva.</p>
</h4>
</h3>
</h2>
<h2>
<h2n>Pārisuddhidānakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^164^eb^^b^.^eb^^b^Yena kenaci aṅgapaccaṅgena viññāpetī^eb^ti manasā cintetvā hatthappayogādinā yena kenaci viññāpeti. ^b^Saṅgho nappahotī^eb^ti dvinnaṃ dvinnaṃ antarā hatthapāsaṃ avijahitvā paṭipāṭiyā ṭhātuṃ nappahoti. ^b^Itarā pana biḷālasaṅkhalikapārisuddhi nāmā^eb^ti ettha keci vadanti ‘‘biḷālasaṅkhalikā baddhāva hoti antogehe eva sampayojanattā, yathā sā na katthaci gacchati, tathā sāpi na gacchatīti adhippāyo. Itarathā visesanaṃ niratthakaṃ hotī’’ti. Apare pana ‘‘yathā bahūhi manussehi ekassa biḷālassa attano attano saṅkhalikā gīvāya ābaddhā biḷāle gacchante gacchanti ābaddhattā, na aññasmiṃ biḷāle gacchante gacchanti anābaddhattā, evamevassa bhikkhussa bahūhi saṅkhalikasadisā chandapārisuddhi dinnā, sā tasmiṃ bhikkhusmiṃ gacchante ^a^V3.0253^ea^ gacchati tasmiṃ saṅkhalikā viya ābaddhattā, na aññasmiṃ anābaddhattā’’ti vadanti. Sabbampetaṃ na sārato paccetabbaṃ. Ayaṃ panettha sāro – yathā saṅkhalikāya paṭhamavalayaṃ dutiyaṃyeva valayaṃ pāpuṇāti, na tatiyaṃ, evamayampi pārisuddhidāyakena yassa dinnā, tato aññattha na gacchatīti saṅkhalikasadisattā ‘‘biḷālasaṅkhalikā’’ti vuttā. Biḷālasaṅkhalikagahaṇañcettha yāsaṃ kāsañci saṅkhalikānaṃ upalakkhaṇamattanti daṭṭhabbaṃ.</p>
</h4>
</h3>
</h2>
<h2>
<h2n>Chandadānakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^165^eb^^b^.^eb^ ‘‘Santi saṅghassa karaṇīyānī’’ti vattabbe vacanavipallāsena ‘‘karaṇīya’’nti vuttaṃ. Tassa sammutidānakiccaṃ natthi. ‘‘Hatthapāsaṃ ānetabboyevā’’ti ^b^gaṇṭhipadesu^eb^ vuttaṃ.</p>
</h4>
</h3>
</h2>
<h2>
<h2n>Saṅghuposathādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^168^eb^^b^.^eb^ Saṅghasannipātato paṭhamaṃ kātabbaṃ ^b^pubbakaraṇa^eb^nti vuttaṃ, pubbakaraṇato pacchā kātabbampi uposathakammato paṭhamaṃ kātabbattā ^b^pubbakicca^eb^nti vuttaṃ. Ubhayampi cetaṃ uposathakammato paṭhamaṃ kattabbattā katthaci ^b^pubbakicca^eb^micceva voharīyati ‘‘kiṃ saṅghassa pubbakicca’’ntiādīsu viya.</p>
<p>[03]^b^Uposatho^eb^ti ^a^M3.0279^ea^ tīsu uposathadivasesu aññataradivaso. Tasmiñhi sati idaṃ saṅghassa uposathakammaṃ pattakallaṃ nāma hoti, nāsati. Yathāha ‘‘na ca, bhikkhave, anuposathe uposatho kātabbo’’ti (mahāva. 183). ^b^Yāvatikā ca bhikkhū kammappattā^eb^ti yattakā bhikkhū tassa uposathakammassa pattā yuttā anurūpā sabbantimena paricchedena cattāro bhikkhū pakatattā, te ca kho hatthapāsaṃ avijahitvā ekasīmāyaṃ ṭhitā. ^b^Sabhāgāpattiyo ca na vijjantī^eb^ti ettha yaṃ sabbo saṅgho vikālabhojanādinā sabhāgavatthunā lahukāpattiṃ āpajjati, evarūpā ^b^‘‘vatthusabhāgā’’^eb^ti vuccanti. Etāsu hi avijjamānāsu visabhāgāsu vijjamānāsupi ^b^pattakallaṃ^eb^ hotiyeva.</p>
<p>[03]^b^Vajjanīyā ca puggalā tasmiṃ na hontī^eb^ti ‘‘na, bhikkhave, sagahaṭṭhāya parisāyā’’ti (mahāva. 154) vacanato gahaṭṭho, ‘‘na, bhikkhave, bhikkhuniyā nisinnaparisāya pātimokkhaṃ uddisitabba’’ntiādinā (mahāva. 183) nayena vuttā bhikkhunī sikkhamānā sāmaṇero sāmaṇerī ^a^V3.0254^ea^ sikkhāpaccakkhātako antimavatthuajjhāpannako āpattiyā adassane ukkhittako āpattiyā appaṭikamme ukkhittako pāpikāya diṭṭhiyā appaṭinissagge ukkhittako paṇḍako theyyasaṃvāsako titthiyapakkantako tiracchānagato mātughātako pitughātako arahantaghātako bhikkhunīdūsako saṅghabhedako lohituppādako ubhatobyañjanakoti ime vīsati cāti ekavīsati puggalā vajjanīyā nāma, te hatthapāsato bahikaraṇavasena vajjetabbā. Etesu hi tividhe ukkhittake sati uposathaṃ karonto saṅgho pācittiyaṃ āpajjati, sesesu dukkaṭaṃ. Ettha ca ^b^tiracchānagato^eb^ti yassa upasampadā paṭikkhittā, sova adhippeto, titthiyā gahaṭṭheneva saṅgahitā. Etepi hi vajjanīyā. Evaṃ pattakallaṃ imehi catūhi aṅgehi saṅgahitanti veditabbaṃ.</p>
<p>[03]^b^Ajja me uposatho pannarasotipī^eb^ti ^b^pi^eb^-saddena pāḷiyaṃ āgatanayeneva ‘‘ajja me uposatho’’tipi vattuṃ vaṭṭatīti dīpeti. ^b^Mātikāṭṭhakathāyaṃ^eb^ (kaṅkhā. aṭṭha. nidānavaṇṇanā) pana ‘‘ajja me uposatho cātuddasoti vā pannarasoti vā vatvā adhiṭṭhāmīti vattabba’’nti vuttaṃ.</p>
<p>[06]Saṅghuposathādikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Āpattipaṭikammavidhikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^169^eb^^b^.^eb^ Nanu ^a^M3.0280^ea^ ca ‘‘na, bhikkhave, sāpattikena uposatho kātabbo, yo kareyya, āpatti dukkaṭassā’’ti evaṃ sāpattikassa uposathakaraṇe visuṃ paññattā āpatti na dissati, tasmā bhagavatā paññattaṃ ‘‘na sāpattikena uposatho kātabbo’’ti idaṃ kasmā vuttanti āha ^b^‘‘yassa siyā āpatti…pe… paññattaṃ hotīti veditabba’’^eb^nti. Kiñcāpi visuṃ paññattā āpatti na dissati, atha kho ‘‘yassa siyā āpatti, so āvikareyyā’’tiādiṃ vadantena atthato paññattāyevāti adhippāyo.</p>
<p>[03]^b^Pārisuddhidānapaññāpanena cā^eb^ti imināva ‘‘sāpattikena pārisuddhipi na dātabbā’’ti dīpitaṃ hoti. Na hi sāpattiko samāno ‘‘pārisuddhiṃ dammi, pārisuddhiṃ me hara, pārisuddhiṃ me ārocehī’’ti vattumarahati. Tasmā pārisuddhiṃ dentena paṭhamaṃ santī āpatti desetabbā ‘‘ahaṃ, āvuso, itthannāmāya āpattiyā vematiko, yadā nibbematiko bhavissāmi, tadā taṃ āpattiṃ paṭikarissāmī’’ti vatvā uposatho kātabbo. ‘‘Pātimokkhaṃ sotabba’’nti vacanato yāva ^a^V3.0255^ea^ nibbematiko na hoti, tāva sabhāgāpattiṃ paṭiggahetuṃ na labhati, aññesañca kammānaṃ parisuddho nāma hoti. ‘‘Puna nibbematiko hutvā desetabbaṃ na cā’’ti neva pāḷiyaṃ na aṭṭhakathāyaṃ atthi, desite pana doso natthi. ‘‘Ito vuṭṭhahitvā paṭikarissāmīti etthāpi eseva nayo’’ti ^b^gaṇṭhipadesu^eb^ vuttaṃ. Yathā sabbo saṅgho sabhāgāpattiṃ āpajjitvā ‘‘suṇātu me bhante, saṅgho…pe… paṭikarissatī’’ti ñattiṃ ṭhapetvā uposathaṃ kātuṃ labhati, evaṃ tīhi ‘‘suṇantu me āyasmantā, ime bhikkhū sabhāgaṃ āpattiṃ āpannā. Yadā aññaṃ bhikkhuṃ suddhaṃ anāpattikaṃ passissanti, tadā tassa santike taṃ āpattiṃ paṭikarissantī’’ti gaṇañattiṃ ṭhapetvā, dvīhi aññamaññaṃ ārocetvā uposathaṃ kātuṃ vaṭṭati. Ekenapi ‘‘parisuddhaṃ labhitvā paṭikarissāmī’’ti ābhogaṃ katvā kātuṃ vaṭṭatīti ca vadanti.</p>
<p>[06]Āpattipaṭikammavidhikathāvaṇṇanā niṭṭhitā.</p>
</h4>
</h3>
</h2>
<h2>
<h2n>Liṅgādidassanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^179^eb^^b^.^eb^^b^Ācārasaṇṭhāna^eb^nti ^a^M3.0281^ea^ ācārasaṇṭhiti. Ākarīyati pakāsīyati etenāti ^b^ākāro^eb^. Līnaṃ gamayati bodhetīti ^b^liṅgaṃ^eb^. Nimiyanti paricchijja ñāyanti etenāti ^b^nimittaṃ^eb^. Uddisīyanti apadisīyanti etenāti ^b^uddeso^eb^. ‘‘Amhākaṃ ida’’nti aññātaṃ aviditanti ^b^aññātakaṃ^eb^. Tañca atthato parasantakaṃyevāti āha ^b^‘‘aññesaṃ santaka’’^eb^nti.</p>
<p>[03]^b^180^eb^^b^.^eb^^b^Nānāsaṃvāsakabhāva^eb^nti laddhinānāsaṃvāsakabhāvaṃ. Tassa abhibhavo nāma tesaṃ laddhivissajjāpananti āha ^b^‘‘taṃ diṭṭhiṃ na nissajjāpentīti attho’’^eb^ti.</p>
</h4>
</h3>
</h2>
<h2>
<h2n>Nagantabbagantabbavārakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^181^eb^^b^.^eb^^b^Uposathādhiṭṭhānatthaṃ sīmāpi nadīpi na gantabbā^eb^ti garukaṃ pātimokkhuddesaṃ vissajjetvā lahukassa akattabbattā vuttaṃ. ^b^Āraññakenāpi bhikkhunā^eb^ti ekacārikena āraññakabhikkhunā, yattha vā saṅghapahonakā bhikkhū na santi, tādise araññe vasantena. ^b^Tattha uposathaṃ katvāva gantabba^eb^nti tassa vasanaṭṭhāne saṅghuposathassa appavattanato vuttaṃ. ^b^Uposathantarāyo^eb^ti attano uposathantarāyo.</p>
</h4>
</h3>
</h2>
<h2>
<h2n>Vajjanīyapuggalasandassanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^183^eb^^b^.^eb^^b^Hatthapāsupagamanameva^eb^^a^V3.0256^ea^^b^pamāṇa^eb^nti bhikkhunīādayo ṭhitā vā hontu nisinnā vā, tesaṃ hatthapāsupagamanameva āpattiyā pamāṇanti adhippāyo, tasmā ekasīmāyampi hatthapāsaṃ jahāpetvā uposathaṃ kātuṃ vaṭṭati. Sesamettha uttānameva.</p>
<p>[06]Uposathakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>3. Vassūpanāyikakkhandhakaṃ</h0n>
<h1>
<h1n> </h1n>
<h2>
<h2n>Vassūpanāyikānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^184^eb^^b^.^eb^ Vassūpanāyikakkhandhake ^a^M3.0282^ea^^a^V3.0257^ea^^b^idha-saddo nipātamatto^eb^ti okāsaparidīpanassapi asambhavato atthantarassa abodhanato vuttaṃ. ^b^Aparajjugatāya assā^eb^ti iminā asamānādhikaraṇavisayo bāhiratthasamāsoyanti dasseti. ^b^Aparajjū^eb^ti āsāḷhīpuṇṇamito aparaṃ dinaṃ, pāṭipadanti attho. ^b^Assā^eb^ti āsāḷhīpuṇṇamiyā.</p>
</h4>
</h3>
</h2>
<h2>
<h2n>Vassāne cārikāpaṭikkhepādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^185^eb^^b^.^eb^^b^Anapekkhagamanena vā aññattha aruṇaṃ uṭṭhāpanena vā āpatti veditabbā^eb^ti ettha anapekkhagamanena upacārātikkame āpatti veditabbā, sāpekkhagamanena aññattha aruṇuṭṭhāpanena āpatti veditabbā.</p>
</h4>
</h3>
</h2>
<h2>
<h2n>Sattāhakaraṇīyānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^187-189^eb^^b^.^eb^^b^Tīṇi parihīnānī^eb^ti bhikkhunīnaṃ vaccakuṭiādīnaṃ paṭikkhittattā pahīnāni. ^b^Vāreyya^eb^nti āvāhavivāhamaṅgalaṃ. ^b^Suttanto^eb^ti attano paguṇasuttanto. ^b^Na palujjatī^eb^ti na vinassati na antaradhāyati.</p>
</h4>
</h3>
</h2>
<h2>
<h2n>Pahiteyeva anujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^199^eb^^b^.^eb^^b^Bhikkhugatiko^eb^ti bhikkhunissitako. So pana yasmā bhikkhūhi saddhiṃ vasati, tasmā vuttaṃ ^b^‘‘bhikkhūhi saddhiṃ vasanakapuriso’’^eb^ti. Sattāhakaraṇīyena gantvā bahiddhā aruṇuṭṭhāpanaṃ ^a^V3.0258^ea^^b^ratticchedo. Animantitena gantuṃ na vaṭṭatī^eb^ti ettha animantitattā sattāhakiccaṃ adhiṭṭhahitvā gacchantassapi vassacchedo ceva dukkaṭañca hotīti veditabbaṃ. Yathāvuttañhi ratticchedakāraṇaṃ vinā tirovihāre vasitvā āgacchissāmīti gacchatopi vassacchedaṃ vadanti. ^b^Gantuṃ vaṭṭatī^eb^ti sattāhakaraṇīyena gantuṃ vaṭṭati. Evaṃ gacchantena ca antoupacārasīmāyaṃ ṭhiteneva ‘‘antosattāhe āgacchissāmī’’ti ābhogaṃ katvā gantabbaṃ. Sace ābhogaṃ akatvā upacārasīmaṃ atikkamati, chinnavassova hotīti vadanti. ^b^Bhaṇḍaka^eb^nti cīvaraṃ sandhāya vuttaṃ. ^b^Pahiṇantī^eb^ti cīvaradhovanādikammena pahiṇanti. ^b^Sampāpuṇituṃ^eb^^a^M3.0283^ea^^b^na sakkoti, vaṭṭatī^eb^ti ettha ‘‘ajjeva āgamissāmī’’ti sāmantavihāraṃ gantvā puna āgacchantassa antarāmagge sace aruṇuggamanaṃ hoti, vassacchedopi na hoti, ratticchedadukkaṭañca natthīti vadanti. ^b^‘‘Ācariyaṃ passissāmī’’ti pana gantuṃ labhatī^eb^ti ‘‘agilānampi ācariyaṃ upajjhāyaṃ vā passissāmī’’ti sattāhakaraṇīyena gantuṃ labhati. ^b^Sace pana naṃ ācariyo ‘‘ajja mā gacchā’’ti vadati, vaṭṭatī^eb^ti evaṃ sattāhakaraṇīyena gataṃ antosattāheyeva puna āgacchantaṃ sace ācariyo upajjhāyo vā ‘‘ajja mā gacchā’’ti vadati, vaṭṭati, sattāhātikkamepi anāpattīti adhippāyo, vassacchedo pana hotiyevāti daṭṭhabbaṃ sattāhassa bahiddhā vītināmitattā.</p>
</h4>
</h3>
</h2>
<h2>
<h2n>Antarāye anāpattivassacchedakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^201^eb^^b^.^eb^^b^Sace dūraṃ gato hoti, sattāhavārena aruṇo uṭṭhāpetabbo^eb^ti iminā vassacchedakāraṇe sati sattāhakaraṇīyena gantuṃ vaṭṭatīti dīpeti.</p>
</h4>
</h3>
</h2>
<h2>
<h2n>Vajādīsu vassūpagamanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^203^eb^^b^.^eb^^b^‘‘Idha vassaṃ upemī’’ti tikkhattuṃ vattabba^eb^nti satthassāvihārattā ‘‘imasmiṃ vihāre’’ti avatvā ‘‘idha vassaṃ upemī’’ti ettakameva vattabbaṃ. ^b^Satthe pana vassaṃ upagantuṃ na vaṭṭatī^eb^ti kuṭikādīnaṃ abhāve ‘‘idha vassaṃ upemī’’ti vacībhedaṃ katvā upagantuṃ na vaṭṭati, ālayakaraṇamatteneva vaṭṭatīti adhippāyo. ^b^Vippakiratī^eb^ti visuṃ visuṃ gacchati. ^b^Tīsu ṭhānesu natthi vassacchede āpattī^eb^ti tehi saddhiṃ gacchantasseva natthi āpatti, tehi viyujjitvā gamane pana āpattiyeva, pavāretuñca na labhati.</p>
</h4>
</h3>
</h2>
<h2>
<h2n>Vassaṃ anupagantabbaṭṭhānakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^204^eb^^b^.^eb^^b^Seyyathāpi^eb^^a^V3.0259^ea^^b^pisācillikā^eb^ti ettha pisācā eva ^b^pisācillikā,^eb^ pisācadārakātipi vadanti. ^b^Pavisanadvāraṃ yojetvā^eb^ti sakavāṭabaddhameva yojetvā. ^b^Pañcannaṃ chadanāna^eb^nti tiṇapaṇṇaiṭṭhakasilāsudhāsaṅkhātānaṃ pañcannaṃ chadanānaṃ. Idañca yebhuyyena vuttanti veditabbaṃ rukkhādīsu ^a^M3.0284^ea^ padaracchadanāyapi kuṭikāya vassūpagamanassa vuttattā. ^b^Na, bhikkhave, asenāsanikena vassaṃ upagantabba^eb^nti vacībhedaṃ katvā vassūpagamanaṃ sandhāyeva paṭikkhepo, na ālayakaraṇavasena upagamanaṃ sandhāyāti vadanti. Pāḷiyaṃ pana avisesena vuttattā aṭṭhakathāyañca dutiyapārājikasaṃvaṇṇanāyaṃ (pārā. aṭṭha. 1.84) ‘‘vassaṃ upagacchantena hi nālakapaṭipadaṃ paṭipannenapi pañcannaṃ chadanānaṃ aññatarena channeyeva sadvārabandhe senāsane upagantabbaṃ. Tasmā vassakāle sace senāsanaṃ labhati, iccetaṃ kusalaṃ. No ce labhati, hatthakammaṃ pariyesitvāpi kātabbaṃ. Hatthakammaṃ alabhantena sāmampi kātabbaṃ, na tveva asenāsanikena vassaṃ upagantabba’’nti daḷhaṃ katvā vuttattā asenāsanikassa nāvādiṃ vinā aññattha ālayo na vaṭṭatīti amhākaṃ khanti. Nāvāsatthavajesuyeva hi ‘‘anujānāmi, bhikkhave, nāvāya vassaṃ upagantu’’ntiādinā sati asati vā senāsane vassūpagamanassa visuṃ anuññātattā ‘‘na, bhikkhave, asenāsanikena vassaṃ upagantabba’’nti ayaṃ paṭikkhepo tattha na labbhatīti asati senāsane ālayavasenapi nāvādīsu upagamanaṃ vuttaṃ. ^b^Ṭaṅkitamañco^eb^ nāma dīghe mañcapāde majjhe vijjhitvā aṭaniyo pavesetvā kato mañco. Tassa idaṃ upari idaṃ heṭṭhāti natthi, parivattetvā atthatopi tādisova hoti, taṃ susāne devaṭṭhāne ca ṭhapenti, catunnaṃ pāsāṇānaṃ upari pāsāṇaṃ attharitvā kataṃ gehampi ‘‘ṭaṅkitamañco’’ti vuccati.</p>
<p>[06]Vassaṃ anupagantabbaṭṭhānakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Adhammikakatikakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^205^eb^^b^.^eb^^b^Tassā lakkhaṇaṃ mahāvibhaṅge vutta^eb^nti catutthapārājikasaṃvaṇṇanāyaṃ ‘‘yo imamhā āvāsā paṭhamaṃ pakkamissati, taṃ mayaṃ arahāti jānissāmā’’ti (pārā. 228) ettha dassitaṃ adhammikakatikavattalakkhaṇaṃ sandhāya vadati, paratopi senāsanakkhandhakavaṇṇanāyaṃ adhammikaṃ katikavattaṃ āvi bhavissatiyeva.</p>
</h4>
</h3>
</h2>
<h2>
<h2n>Paṭissavadukkaṭāpattikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^207^eb^^b^.^eb^ Yasmā ^a^M3.0285^ea^^a^V3.0260^ea^ nānāsīmāyaṃ dvīsu āvāsesu vassaṃ vasantassa dutiye ‘‘vasāmī’’ti citte uppanne paṭhamasenāsanaggāho paṭippassambhati, puna paṭhameyeva ‘‘vasāmī’’ti citte uppanne dutiyo paṭippassambhati, tasmā ^b^‘‘tassa, bhikkhave, bhikkhuno purimikā ca na paññāyatī’’^eb^ti vuttaṃ. Paṭissavassa visaṃvādanapaccayā hontampi dukkaṭaṃ satiyeva paṭissave hotīti āha ^b^‘‘tassa tassa paṭissave dukkaṭa’’^eb^nti. Tenevāha ^b^‘‘tañca kho…pe… pacchā visaṃvādanapaccayā’’^eb^ti.</p>
<p>[03]^b^Akaraṇīyo^eb^ti sattāhakaraṇīyena akaraṇīyo. ^b^Sakaraṇīyo^eb^ti sattāhakaraṇīyeneva sakaraṇīyo. Yadi evaṃ ‘‘sattāhakaraṇīyena akaraṇīyo sakaraṇīyo’’ti ca kasmā na vuttanti? ‘‘Akaraṇīyo’’ti vuttepi sattāhakaraṇīyena sakaraṇīyākaraṇīyatā viññāyatīti katvā na vuttaṃ. Yadi evaṃ parato ‘‘sattāhakaraṇīyena pakkamatī’’ti vāradvayepi ‘‘sakaraṇīyo pakkamatī’’ti ettakameva kasmā na vuttanti? Vuccate – tattha ‘‘sattāhakaraṇīyenā’’ti avatvā ‘‘sakaraṇīyo pakkamatī’’ti vutte so taṃ sattāhaṃ bahiddhā vītināmetīti na sakkā vattunti ‘‘sattāhakaraṇīyena pakkamatī’’ti vuttaṃ. Evañhi vutte sattāhassa adhikatattā so taṃ sattāhaṃ bahi vītināmetīti sakkā vattuṃ.</p>
<p>[03]Ettha ca ādimhi cattāro vārā nirapekkhagamanaṃ sandhāya vuttā, tatthāpi purimā dve vārā vassaṃ anupagatassa vasena vuttā, pacchimā pana dve vārā vassaṃ upagatassa vasena, tato paraṃ dve vārā sāpekkhagamanaṃ sandhāya vuttā, tatthāpi paṭhamavāro sāpekkhassapi sattāhakaraṇīyena gantvā taṃ sattāhaṃ bahiddhā vītināmentassa vassacchedadassanatthaṃ vutto, itaro vuttanayeneva gantvā antosattāhe nivattantassa vassacchedābhāvadassanatthaṃ. ‘‘So sattāhaṃ anāgatāya pavāraṇāya sakaraṇīyo pakkamatī’’ti ayaṃ pana vāro navamito paṭṭhāya gantvā sattāhaṃ bahiddhā vītināmentassapi vassacchedābhāvadassanatthaṃ vutto. Ettha ca ‘‘akaraṇīyo pakkamatī’’ti dutiyavārassa anāgatattā navamito paṭṭhāya gacchantenapi satiyeva karaṇīye gantabbaṃ, nāsatīti daṭṭhabbaṃ. Ime ca satta vārā bahiddhā katauposathikassa vasena āgatā, apare ^a^M3.0286^ea^ satta antovihāraṃ gantvā katauposathassa vasenāti evaṃ purimikāya vasena cuddasa vārā vuttā, tato paraṃ pacchimikāya vasena teyeva cuddasa vārā vuttāti evametesaṃ nānākaraṇaṃ veditabbaṃ.</p>
<p>[03]Imehi ^a^V3.0261^ea^ pana sabbavārehi vuttamatthaṃ sampiṇḍetvā dassetuṃ ^b^‘‘so tadaheva akaraṇīyotiādīsū’’^eb^tiādi āraddhaṃ. ^b^Ko pana vādo dvīhatīhaṃ vasitvā antosattāhe nivattantassā^eb^ti vassaṃ upagantvā dvīhatīhaṃ vasitvā sattāhakaraṇīyena gantvā antosattāhe nivattantassa ko pana vādo, kathā eva natthīti adhippāyo. ^b^Asatiyā pana vassaṃ na upetī^eb^ti ‘‘imasmiṃ vihāre imaṃ temāsaṃ vassaṃ upemī’’ti vacībhedaṃ katvā na upeti.</p>
<p>[03]^b^Komudiyā cātumāsiniyā^eb^ti pacchimakattikapuṇṇamāyaṃ. Sā hi kumudānaṃ atthitāya komudī, catunnaṃ vassikānaṃ māsānaṃ pariyosānattā ‘‘cātumāsinī’’ti vuccati. Tadā hi kumudāni supupphitāni honti, tasmā kumudānaṃ samūho, kumudāni eva vā ^b^komudā,^eb^ te ettha atthīti ^b^‘‘komudī’’^eb^ti vuccati, kumudavatīti vuttaṃ hoti. Sesamettha uttānameva.</p>
<p>[06]Paṭissavadukkaṭāpattikathāvaṇṇanā niṭṭhitā.</p>
<p>[06]Vassūpanāyikakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>4. Pavāraṇakkhandhakaṃ</h0n>
<h1>
<h1n> </h1n>
<h2>
<h2n>Aphāsukavihārakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^209^eb^^b^.^eb^ Pavāraṇakkhandhake ^a^M3.0287^ea^^a^V3.0262^ea^ ādito lāpo ^b^ālāpo,^eb^ vacanapaṭivacanavasena samaṃ lāpo ^b^sallāpo. Piṇḍāya paṭikkameyyā^eb^ti gāme piṇḍāya caritvā paccāgaccheyya. ^b^Avakkārapātiṃ dhovitvā upaṭṭhāpeyyā^eb^ti atirekapiṇḍapātaṃ apanetvā ṭhapanatthāya ekaṃ samuggapātiṃ dhovitvā ṭhapeyya. ^b^Samuggapāti^eb^ nāma samuggapuṭasadisā pāti. ^b^Appaharite^eb^ti aparūḷhaharite, yasmiṃ ṭhāne piṇḍapātajjhottharaṇena vinassanadhammāni tiṇāni natthi, tasminti attho. Tena nittiṇañca mahātiṇagahanañca yattha sakaṭenapi chaḍḍite piṇḍapāte tiṇāni na vinassanti, tañca ṭhānaṃ pariggahitaṃ hoti. Bhūtagāmasikkhāpadassa hi avikopanatthametaṃ vuttaṃ. ^b^Appāṇake^eb^ti nippāṇake, piṇḍapātajjhottharaṇena maritabbapāṇakarahite vā mahāudakakkhandhe. Parittodake eva hi bhattapakkhepena āluḷite sukhumapāṇakā maranti, na mahātaḷākādīsūti. Pāṇakānurakkhaṇatthañhi etaṃ vuttaṃ. ^b^Opilāpeyyā^eb^ti nimujjāpeyya.</p>
<p>[03]^b^Vaccaghaṭa^eb^nti ācamanakumbhī. ^b^Ritta^eb^nti rittakaṃ. ^b^Tuccha^eb^nti tasseva vevacanaṃ. ^b^Avisayha^eb^nti ukkhipituṃ asakkuṇeyyaṃ atibhārikaṃ. ^b^Hatthavikārenā^eb^ti hatthasaññāya. Hatthehi ukkhipanaṃ hatthavilaṅghanaṃ. Tenāha ^b^‘‘hatthukkhepakenā’’^eb^ti. Atha vā vilaṅgheti desantaraṃ pāpeti etenāti vilaṅghako, hattho eva vilaṅghako hatthavilaṅghako, tena ^b^hatthavilaṅghakena,^eb^ aññamaññaṃ saṃsibbitahatthenāti vuttaṃ hoti. Dve hi janā hatthena hatthaṃ saṃsibbetvā dvīsu hatthesu ṭhapetvā uṭṭhapentā hatthavilaṅghakena uṭṭhapenti nāma. ^b^Titthiyasamādāna^eb^nti titthiyehi samādātabbaṃ.</p>
<p>[06]Aphāsukavihārakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pavāraṇābhedakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^212^eb^^b^.^eb^^b^Dvemā^eb^^a^M3.0288^ea^^a^V3.0263^ea^, ^b^bhikkhave, pavāraṇā cātuddasikā ca pannarasikā cā^eb^ti ettha purimavassaṃvutthānaṃ pubbakattikapuṇṇamā, tesaṃyeva sace bhaṇḍanakārakehi upaddutā pavāraṇaṃ paccukkaḍḍhanti, atha kattikamāsassa kāḷapakkhacātuddaso vā pacchimakattikapuṇṇamā vā, pacchimavassaṃvutthānañca pacchimakattikapuṇṇamā eva vāti ime tayo pavāraṇadivasāti veditabbā. Idañca pakaticārittavasena vuttaṃ, tathārūpapaccaye pana sati dvinnaṃ kattikapuṇṇamānaṃ purimesu cātuddasesupi pavāraṇaṃ kātuṃ vaṭṭati, teneva mahāvihāre bhikkhū cātuddasiyā pavāretvā pannarasiyā kāyasāmaggiṃ denti, cetiyagirimahadassanatthampi aṭṭhamiyā gacchanti, tampi cātuddasiyaṃ pavāretukāmānaññeva hoti.</p>
</h4>
</h3>
</h2>
<h2>
<h2n>Pavāraṇādānānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^213^eb^^b^.^eb^^b^Sace pana vuḍḍhataro hotī^eb^ti sace pavāraṇadāyako bhikkhu vuḍḍhataro hoti. ^b^Tena ca bhikkhunā^eb^ti pavāraṇadāyakena bhikkhunā.</p>
</h4>
</h3>
</h2>
<h2>
<h2n>Anāpattipannarasakakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^222^eb^^b^.^eb^ Pannarasakesu ^b^pavāritamatte^eb^ti pavāritasamanantaraṃ. ^b^Avuṭṭhitāya parisāyā^eb^ti pavāretvā pacchā aññamaññaṃ kathentiyā. ^b^Ekaccāya vuṭṭhitāyā^eb^ti ekaccesu yathānisinnesu ekaccesu sakasakaṭṭhānaṃ gatesu. ^b^Puna pavāritabba^eb^nti punapi sabbehi samāgantvā pavāretabbaṃ. ^b^Āgacchanti samasamā, tesaṃ santike pavāretabba^eb^nti gate anānetvā nisinnānaññeva santike pavāretabbaṃ. ^b^Sabbāya vuṭṭhitāya parisāya āgacchanti samasamā, tesaṃ santike pavāretabba^eb^nti yadi sabbe vuṭṭhahitvā gatā sannipātetuñca na sakkā, ekacce sannipātetvā pavāretuṃ vaṭṭati, ñattiṃ ṭhapetvā kattabbasaṅghakammābhāvā vaggaṃ na hoti. Uposathepi eseva nayo.</p>
</h4>
</h3>
</h2>
<h2>
<h2n>Pavāraṇāṭhapanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^237^eb^^b^.^eb^ ‘‘Natthi dinna’’ntiādinayappavattā dasavatthukā ^b^micchādiṭṭhi^eb^. ‘‘Hoti tathāgato paraṃ maraṇā ^a^V3.0264^ea^, na hoti tathāgato paraṃ maraṇā’’tiādinā sassatucchedasaṅkhātaṃ antaṃ gaṇhātīti ^b^antaggāhikā^eb^.</p>
</h4>
</h3>
</h2>
<h2>
<h2n>Bhaṇḍanakārakavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^240^eb^^b^.^eb^^b^Catutthe^eb^^a^M3.0289^ea^^b^kate suṇantī^eb^ti catutthe pannarasikuposathe kate amhākaṃ pavāraṇaṃ ṭhapessantīti suṇanti. ^b^Evampi dve cātuddasikā hontī^eb^ti tatiyena saddhiṃ dve cātuddasikā honti.</p>
</h4>
</h3>
</h2>
<h2>
<h2n>Pavāraṇāsaṅgahakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^241^eb^^b^.^eb^ Ayaṃ pavāraṇāsaṅgaho ekassa dinnopi sabbesaṃ dinnova hotīti āha ^b^‘‘ekassapi vasena dātabbo’’^eb^ti. ^b^Āgantukā tesaṃ senāsanaṃ gahetuṃ na labhantī^eb^ti sacepi saṭṭhivassabhikkhū āgacchanti, tesaṃ senāsanaṃ gahetuṃ na labhanti. ^b^Pavāretvā pana antarāpi cārikaṃ pakkamituṃ labhantī^eb^ti pavāraṇāsaṅgahe kate antarā pakkamitukāmā saṅghaṃ sannipātāpetvā pavāretuṃ labhanti. Sesamettha pāḷito aṭṭhakathāto ca suviññeyyameva.</p>
<p>[06]Pavāraṇakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>5. Cammakkhandhakaṃ</h0n>
<h1>
<h1n> </h1n>
<h2>
<h2n>Soṇakoḷivisavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^242^eb^^b^.^eb^ Cammakkhandhake ^a^M3.0290^ea^^a^V3.0265^ea^^b^uṇṇapāvāraṇa^eb^nti uṇṇāmayaṃ pāvāraṇaṃ. ^b^Vihārapacchāyāya^eb^nti vihārapaccante chāyāyaṃ. Vihārassa vaḍḍhamānacchāyāyantipi vadanti.</p>
</h4>
</h3>
</h2>
<h2>
<h2n>Soṇassa pabbajjākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^243^eb^^b^.^eb^ Suttattho pana suttavaṇṇanātoyeva gahetabboti etthāyaṃ suttavaṇṇanā. ^b^Sītavane^eb^ti (a. ni. aṭṭha. 3.6.55) evaṃnāmake vane. Tasmiṃ kira paṭipāṭiyā pañca caṅkamanasatāni māpitāni, tesu thero attano sappāyaṃ caṅkamanaṃ gahetvā samaṇadhammaṃ karoti. Tassa āraddhavīriyassa hutvā caṅkamato pādatalāni bhijjiṃsu, jāṇūhi caṅkamato jāṇukānipi hatthatalānipi bhijjiṃsu, chiddāni ahesuṃ. Evaṃ āraddhavīriyo viharanto obhāsanimittamattakampi dassetuṃ nāsakkhi. Tassa vīriyena kilamitakāyassa caṅkamanakoṭiyaṃ pāsāṇaphalake nisinnassa yo vitakko udapādi, taṃ dassetuṃ ^b^‘‘atha kho āyasmato’’^eb^tiādi vuttaṃ. Tattha ^b^āraddhavīriyā^eb^ti paripuṇṇapaggahitavīriyā. ^b^Na anupādāya āsavehi cittaṃ vimuccatī^eb^ti ‘‘sace ahaṃ ugghaṭitaññū vā vipañcitaññū vā neyyo vā, na me cittaṃ na vimucceyya, addhā pana padaparamo, yena me cittaṃ na muccatī’’ti sanniṭṭhānaṃ katvā ^b^‘‘saṃvijjanti kho panā’’^eb^tiādīni cintesi. Tattha ^b^bhogā^eb^ti upayogatthe paccattaṃ.</p>
<p>[03]^b^Pāturahosī^eb^ti therassa cittācāraṃ ñatvā ‘‘ayaṃ soṇo ajja sītavane padhānabhūmiyaṃ nisinno imaṃ vitakkaṃ vitakketi, gantvāssa vitakkaṃ sahoḍḍhaṃ gaṇhitvā vīṇopamakammaṭṭhānaṃ kathessāmī’’ti sītavane pāturahosi. ^b^Paññatte āsane^eb^ti padhānikabhikkhū attano vasanaṭṭhāne ovadituṃ āgatassa buddhassa bhagavato nisīdanatthaṃ yathālābhena āsanampi paññapetvāva padhānaṃ karonti ^a^V3.0266^ea^, aññaṃ alabhamānā purāṇapaṇṇāni saṅgharitvā upari saṅghāṭiṃ paññapenti. Theropi āsanaṃ paññapetvāva padhānaṃ akāsi, taṃ sandhāya vuttaṃ ‘‘paññatte āsane’’ti.</p>
<p>[03]^b^Taṃ^eb^^a^M3.0291^ea^^b^kiṃ maññasī^eb^ti satthā ‘‘imassa bhikkhuno avasesakammaṭṭhānena attho natthi, ayaṃ gandhabbasippe cheko ciṇṇavasī, attano visaye kathiyamāne khippameva sallakkhessatī’’ti vīṇopamaṃ kathetuṃ ‘‘taṃ kiṃ maññasī’’tiādimāha. ^b^Vīṇāya tantissare kusalatā^eb^ nāma vīṇāya vādanakusalatā, so ca tattha kusalo. Mātāpitaro hissa ‘‘amhākaṃ putto aññaṃ sippaṃ sikkhanto kāyena kilamissati, idaṃ pana āsane nisinneneva sakkā uggaṇhitu’’nti gandhabbasippameva uggaṇhāpesuṃ. Tassa –</p>
<p>[21]‘‘Satta sarā tayo gāmā, mucchanā ekavīsati;</p>
<p>[22]Ṭhānā ekūnapaññāsa, iccete saramaṇḍalā’’ti. –</p>
<p>[07]Ādikaṃ gandhabbasippaṃ sabbameva paguṇaṃ ahosi. ^b^Accāyatā^eb^ti atiāyatā kharamucchanā. ^b^Saravatī^eb^ti sarasampannā. ^b^Kammaññā^eb^ti kammakkhamā kammayoggā. ^b^Atisithilā^eb^ti mandamucchanā. ^b^Same guṇe patiṭṭhitā^eb^ti majjhime sare ṭhapetvā mucchitā.</p>
<p>[03]^b^Accāraddha^eb^nti atigāḷhaṃ. ^b^Uddhaccāya saṃvattatī^eb^ti uddhatabhāvāya saṃvattati. ^b^Atilīna^eb^nti atisithilaṃ. ^b^Kosajjāyā^eb^ti kusītabhāvatthāya. ^b^Vīriyasamathaṃ adhiṭṭhāhī^eb^ti vīriyasampayuttaṃ samathaṃ adhiṭṭhāhi, vīriyaṃ samathena yojehīti attho. ^b^Indriyānañca samataṃ adhiṭṭhāhī^eb^ti saddhādīnaṃ indriyānaṃ samataṃ samabhāvaṃ adhiṭṭhāhi. Tattha saddhaṃ paññāya, paññañca saddhāya, vīriyaṃ samādhinā, samādhiñca vīriyena yojayatā indriyānaṃ samatā adhiṭṭhitā nāma hoti. Sati pana sabbatthikā, sā sadāpi balavatīyeva vaṭṭati. Tañca pana nesaṃ yojanāvidhānaṃ ^b^visuddhimagge^eb^ (visuddhi. 1.60-62) āgatanayena veditabbaṃ. ^b^Tattha ca nimittaṃ gaṇhāhī^eb^ti tasmiñca samabhāve sati yena ādāse mukhabimbeneva nimittena uppajjitabbaṃ, taṃ samathanimittaṃ vipassanānimittaṃ magganimittaṃ phalanimittañca gaṇha nibbattehīti evamassa satthā arahatte pakkhipitvā kammaṭṭhānaṃ kathesi.</p>
<p>[03]^b^Tattha ca nimittaṃ aggahesī^eb^ti samathanimittañca vipassanānimittañca aggahesi. ^b^Eko^eb^ti asahāyo. ^b^Vūpakaṭṭho^eb^ti vatthukāmehi ca kilesakāmehi ca kāyena ceva cittena ca vūpakaṭṭho. ^b^Appamatto^eb^ti ^a^V3.0267^ea^ kammaṭṭhāne satiṃ ^a^M3.0292^ea^ avijahanto. ^b^Ātāpī^eb^ti kāyikacetasikavīriyātāpena ātāpo. Ātappati kilesehīti ātāpo, vīriyaṃ. ^b^Pahitatto^eb^ti kāye ca jīvite ca anapekkhatāya pesitatto vissaṭṭhaattabhāvo, nibbāne vā pesitacitto. ^b^Na cirassevā^eb^ti kammaṭṭhānārambhato na cireneva. ^b^Aññataro^eb^ti eko. ^b^Arahata^eb^nti bhagavato sāvakānaṃ arahantānaṃ abbhantaro eko mahāsāvako ahosīti attho.</p>
<p>[03]^b^244^eb^^b^.^eb^^b^Vusitavā^eb^ti vutthabrahmacariyavāso. ^b^Katakaraṇīyo^eb^ti catūhi maggehi kattabbaṃ katvā ṭhito. ^b^Ohitabhāro^eb^ti khandhabhāraṃ kilesabhāraṃ abhisaṅkhārabhārañca otāretvā ṭhito. ^b^Anuppattasadattho^eb^ti sadattho vuccati arahattaṃ, taṃ pattoti attho. ^b^Parikkhīṇabhavasaṃyojano^eb^ti khīṇabhavabandhano. ^b^Sammadaññā vimutto^eb^ti sammā hetunā kāraṇena jānitvā vimutto. ^b^Cha ṭhānānī^eb^ti cha kāraṇāni. ^b^Adhimutto hotī^eb^ti paṭivijjhitvā paccakkhaṃ katvā ṭhito hoti. ^b^Nekkhammādhimutto^eb^tiādi sabbaṃ arahattavasena vuttaṃ. Arahattañhi sabbakilesehi nikkhantattā ^b^nekkhammaṃ,^eb^ teheva pavivittattā ^b^paviveko,^eb^ byāpajjābhāvato ^b^abyāpajjaṃ,^eb^ upādānassa khayante uppannattā ^b^upādānakkhayo,^eb^ taṇhāya khayante uppannattā ^b^taṇhakkhayo,^eb^ sammohābhāvato ^b^asammoho^eb^ti ca vuccati.</p>
<p>[03]^b^Kevalaṃ saddhāmattaka^eb^nti paṭivedharahitaṃ kevalaṃ paṭivedhapaññāya asammissaṃ saddhāmattakaṃ. ^b^Paṭicaya^eb^nti punappunaṃ karaṇena vaḍḍhiṃ. ^b^Vītarāgattā^eb^ti maggapaṭivedhena rāgassa vihatattāyeva nekkhammasaṅkhātaṃ arahattaṃ paṭivijjhitvā sacchikatvā ṭhito hoti, phalasamāpattivihārena viharati, tanninnamānasoyeva hotīti attho. Sesapadesupi eseva nayo.</p>
<p>[03]^b^Lābhasakkārasiloka^eb^nti catupaccayalābhañca tesaṃyeva sukatabhāvañca vaṇṇabhaṇanañca. ^b^Nikāmayamāno^eb^ti icchamāno patthayamāno. ^b^Pavivekādhimutto^eb^ti ‘‘paviveke adhimutto aha’’nti evaṃ arahattaṃ byākarotīti attho.</p>
<p>[03]^b^Sīlabbataparāmāsa^eb^nti sīlañca vatañca parāmasitvā gahitaggahaṇamattaṃ. ^b^Sārato paccāgacchanto^eb^ti sārabhāvena jānanto. ^b^Abyāpajjādhimutto^eb^ti ^a^M3.0293^ea^ abyāpajjaṃ arahattaṃ byākaroti. Imināva nayena sabbavāresu attho daṭṭhabbo. Apicettha ‘‘nekkhammādhimuttoti imasmiṃyeva arahattaṃ kathitaṃ, sesesu pañcasu nibbāna’’nti eke vadanti. Apare ‘‘asammohādhimuttoti ^a^V3.0268^ea^ ettheva nibbānaṃ kathitaṃ, sesesu arahatta’’nti vadanti. Ayaṃ panettha sāro – ‘‘sabbesvevetesu arahattampi nibbānampi kathitamevāti.</p>
<p>[03]^b^Bhusā^eb^ti balavanto dibbarūpasadisā. ^b^Nevassa cittaṃ pariyādiyantī^eb^ti etassa khīṇāsavassa cittaṃ gahetvā ṭhātuṃ na sakkonti. Kilesā hi uppajjamānā cittaṃ gaṇhanti nāma. ^b^Amissīkata^eb^nti amissakataṃ. Kilesā hi ārammaṇena saddhiṃ cittaṃ missaṃ karonti, tesaṃ abhāvā amissīkataṃ. ^b^Ṭhita^eb^nti patiṭṭhitaṃ. ^b^Āneñjappatta^eb^nti acalanappattaṃ. ^b^Vayañcassānupassatī^eb^ti tassa cesa cittassa uppādampi vayampi passati. ^b^Bhusā vātavuṭṭhī^eb^ti balavā vātakkhandho. ^b^Neva naṃ saṅkampeyyā^eb^ti ekabhāgena cāletuṃ na sakkuṇeyya. ^b^Na sampakampeyyā^eb^ti thūṇaṃ viya sabbabhāgato kampetuṃ na sakkuṇeyya. ^b^Na sampavedheyyā^eb^ti vedhetvā pavedhetvā pātetuṃ na sakkuṇeyya.</p>
<p>[03]^b^Nekkhammaṃ adhimuttassā^eb^ti arahattaṃ paṭivijjhitvā ṭhitassa. Sesapadesupi arahattameva kathitaṃ. ^b^Upādānakkhayassa cā^eb^ti upayogatthe sāmivacanaṃ. ^b^Asammohañca cetaso^eb^ti cittassa ca asammohaṃ adhimuttassa. ^b^Disvā āyatanuppāda^eb^nti āyatanānaṃ uppādañca vayañca disvā. ^b^Sammā cittaṃ vimuccatī^eb^ti sammā hetunā nayena imāya vipassanāya paṭipattiyā phalasamāpattivasena cittaṃ vimuccati, nibbānārammaṇe adhimuccati. Atha vā iminā khīṇāsavassa pubbabhāgapaṭipadā kathitā. Tassa hi āyatanuppādaṃ disvā imāya vipassanāya adhigatassa ariyamaggassa ānubhāvena sabbakilesehi sammā cittaṃ vimuccati. Evaṃ ^b^tassa sammā vimuttassa…pe… na vijjati^eb^. Tattha ^b^santacittassā^eb^ti nibbutacittassa. Sesamettha uttānatthameva.</p>
<p>[06]Soṇassa pabbajjākathāvaṇṇanā niṭṭhitā.</p>
</h4>
</h3>
</h2>
<h2>
<h2n>Sabbanīlikādipaṭikkhepakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^246^eb^^b^.^eb^^b^Addāriṭṭhakavaṇṇā^eb^ti ^a^M3.0294^ea^ abhinavāriṭṭhaphalavaṇṇā. Udakena tintakākapattavaṇṇātipi vadanti.</p>
</h4>
</h3>
</h2>
<h2>
<h2n>Ajjhārāme upāhanapaṭikkhepakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^248^eb^^b^.^eb^ Abhijīvanti ^a^V3.0269^ea^ etenāti ^b^abhijīvanikaṃ^eb^. Kintaṃ? Sippaṃ. Tenāha ^b^‘‘yena sippenā’’^eb^tiādi.</p>
</h4>
</h3>
</h2>
<h2>
<h2n>Kaṭṭhapādukādipaṭikkhepakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^251^eb^^b^.^eb^^b^Uṇṇāhi katapādukā^eb^ti uṇṇālomamayakambalehi, uṇṇālomehi eva vā katapādukā. ^b^Na, bhikkhave, gāvīnaṃ visāṇesu gahetabba^eb^ntiādīsu ‘‘mokkhādhippāyena visāṇādīsu gahetuṃ vaṭṭatī’’ti ^b^gaṇṭhipadesu^eb^ vuttaṃ.</p>
</h4>
</h3>
</h2>
<h2>
<h2n>Yānādipaṭikkhepakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^253^eb^^b^.^eb^^b^Anujānāmi, bhikkhave, purisayuttaṃ hatthavaṭṭaka^eb^nti ettha ‘‘anujānāmi, bhikkhave, purisayuttaṃ, anujānāmi, bhikkhave, hatthavaṭṭaka’’nti evaṃ paccekavākyaparisamāpanaṃ adhippetanti āha ^b^‘‘purisayuttaṃ itthisārathi vā…pe… purisā vā, vaṭṭatiyevā’’^eb^ti. ^b^Pīṭhakasivika^eb^nti pīṭhakayānaṃ. ^b^Pāṭaṅki^eb^nti andolikāyetaṃ adhivacanaṃ.</p>
</h4>
</h3>
</h2>
<h2>
<h2n>Uccāsayanamahāsayanapaṭikkhepakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^254^eb^^b^.^eb^^b^Vāḷarūpānī^eb^ti āharimāni vāḷarūpāni. ‘‘Akappiyarūpākulo akappiyamañco pallaṅko’’ti ^b^sārasamāse^eb^ vuttaṃ. ^b^‘‘Dīghalomako mahākojavo^eb^ti caturaṅgulādhikalomo kāḷakojavo. ‘‘Caturaṅgulādhikāni kira tassa lomānī’’ti vacanato caturaṅgulato heṭṭhā vaṭṭatīti vadanti. ^b^Vānacitro uṇṇāmayattharaṇo^eb^ti bhitticchedādivasena vicitro uṇṇāmayattharaṇo. ^b^Ghanapupphako uṇṇāmayattharaṇo^eb^ti uṇṇāmayalohitattharaṇo. ^b^Pakatitūlikā^eb^ti rukkhatūlalatātūlapoṭakītūlasaṅkhātānaṃ tiṇṇaṃ tūlānaṃ aññatarapuṇṇā tūlikā. ^b^‘‘Uddalomī^eb^ti ^a^M3.0295^ea^ ubhatodasaṃ uṇṇāmayattharaṇaṃ. ^b^Ekantalomī^eb^ti ekatodasaṃ uṇṇāmayattharaṇa’’nti ^b^dīghanikāyaṭṭhakathāyaṃ^eb^ (dī. ni. aṭṭha. 1.15) vuttaṃ, ^b^sārasamāse^eb^ pana ‘‘uddalomīti ekato uggatapupphaṃ. Ekantalomīti ubhato uggatapuppha’’nti vuttaṃ. ^b^‘‘Koseyyakaṭṭissamaya^eb^nti koseyyakasaṭamaya’’nti ^b^ācariyadhammapālattherena^eb^ vuttaṃ. ^b^Suddhakoseyya^eb^nti ratanaparisibbanarahitaṃ. ^b^Dīghanikāyaṭṭhakathāyaṃ^eb^ panettha ‘‘ṭhapetvā ^a^V3.0270^ea^ tūlikaṃ sabbāneva gonakādīni ratanaparisibbitāni vaṭṭantī’’ti vuttaṃ. Tattha ‘‘ṭhapetvā tūlika’’nti etena ratanaparisibbanarahitāpi tūlikā na vaṭṭatīti dīpeti. ‘‘Ratanaparisibbitāni vaṭṭantī’’ti iminā pana yāni ratanaparisibbitāni, tāni bhūmattharaṇavasena yathānurūpaṃ mañcādīsu ca upanetuṃ vaṭṭatīti dīpitanti veditabbaṃ. Ettha ca vinayapariyāyaṃ patvā garuke ṭhātabbattā idha vuttanayenevettha vinicchayo veditabbo. Suttantikadesanāyaṃ pana gahaṭṭhānampi vasena vuttattā tesaṃ saṅgaṇhanatthaṃ ‘‘ṭhapetvā tūlikaṃ…pe… vaṭṭantī’’ti vuttanti apare.</p>
<p>[03]^b^Ajinacammehī^eb^ti ajinamigacammehi. Tāni kira cammāni sukhumatarāni, tasmā dupaṭṭatipaṭṭāni katvā sibbanti. Tena vuttaṃ ^b^‘‘ajinapaveṇī’’^eb^ti. Uttaraṃ uparibhāgaṃ chādetīti ^b^uttaracchado,^eb^ vitānaṃ, tañca lohitavitānaṃ idhādhippetanti āha ^b^‘‘uparibaddhena rattavitānenā’’^eb^ti. ‘‘Rattavitānesu ca kāsāvaṃ vaṭṭati, kusumbhādirattameva na vaṭṭatī’’ti ^b^gaṇṭhipadesu^eb^ vuttaṃ. ^b^Mahāupadhāna^eb^nti pamāṇātikkantaṃ upadhānaṃ. Ettha ca kiñcāpi ^b^dīghanikāyaṭṭhakathāyaṃ^eb^ (dī. ni aṭṭha. 1.15) ‘‘alohitakāni dvepi vaṭṭantiyeva, tato uttari labhitvā aññesaṃ dātabbāni, dātuṃ asakkonto mañce tiriyaṃ attharitvā upari paccattharaṇaṃ datvā nipajjitumpi labhatī’’ti avisesena vuttaṃ, ^b^senāsanakkhandhakavaṇṇanāyaṃ^eb^ (cūḷava. aṭṭha. 297) pana ‘‘agilānassa sīsupadhānañca pādupadhānañcāti dvayameva vaṭṭati, gilānassa bimbohanāni santharitvā upari paccattharaṇaṃ datvā nipajjitumpi vaṭṭatī’’ti vuttattā gilānoyeva mañce tiriyaṃ attharitvā nipajjituṃ labhatīti veditabbaṃ.</p>
<p>[06]Uccāsayanamahāsayanapaṭikkhepakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Gihivikatānuññātādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^256^eb^^b^.^eb^^b^Abhinissāya^eb^^a^M3.0296^ea^^b^nisīditu^eb^nti apassāya nisīdituṃ.</p>
</h4>
</h3>
</h2>
<h2>
<h2n>Soṇakuṭikaṇṇavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^257^eb^^b^.^eb^^b^Papatake pabbate^eb^ti ettha ‘‘pavatte pabbate’’tipi paṭhanti, pavattanāmake pabbateti attho. ^b^Soṇo upāsako^eb^tiādīsu (udā. aṭṭha. 46) nāmena soṇo nāma, tīhi saraṇagamanehi ^a^V3.0271^ea^ upāsakattapaṭivedanena upāsako, koṭiagghanakassa kaṇṇapiḷandhanassa dhāraṇena ‘‘koṭikaṇṇo’’ti ca vattabbe ‘‘kuṭikaṇṇo’’ti evaṃ abhiññāto, na sukumārasoṇoti adhippāyo. Ayañhi āyasmato mahākaccānassa santike dhammaṃ sutvā sāsane abhippasanno saraṇesu ca sīlesu ca patiṭṭhito papatake pabbate chāyūdakasampanne ṭhāne vihāraṃ kāretvā theraṃ tattha vasāpetvā catūhi paccayehi upaṭṭhāti. Tena vuttaṃ ^b^‘‘āyasmato mahākaccānassa upaṭṭhāko hotī’’^eb^ti.</p>
<p>[03]So kālena kālaṃ therassa upaṭṭhānaṃ gacchati, thero cassa dhammaṃ deseti, tena saṃvegabahulo dhammacariyāyaṃ ussāhajāto viharati. So ekadā satthena saddhiṃ vāṇijjatthāya ujjeniṃ gacchanto antarāmagge aṭaviyaṃ satthe niviṭṭhe rattiyaṃ janasambādhabhayena ekamantaṃ apakkamma niddaṃ upagañchi. Sattho paccūsavelāyaṃ uṭṭhāya gato, na ekopi soṇaṃ pabodhesi, sabbe vissaritvā agamiṃsu. So pabhātāya rattiyā pabujjhitvā uṭṭhāya kañci apassanto satthena gatamaggaṃ gahetvā sīghaṃ sīghaṃ gacchanto ekaṃ vaṭarukkhaṃ upagañchi. Tattha addasa ekaṃ mahākāyaṃ virūpadassanaṃ bībhacchaṃ purisaṃ aṭṭhito muttāni attano maṃsāni sayameva khādantaṃ, disvāna ‘‘kosi tva’’nti pucchi. Petosmi, bhanteti. Kasmā evaṃ karosīti? Attano pubbakammenāti. Kiṃ pana taṃ kammanti? Ahaṃ pubbe bhārukacchanagaravāsī kūṭavāṇijo hutvā paresaṃ santakaṃ vañcetvā khādiṃ, samaṇe ca bhikkhāya upagate ‘‘tumhākaṃ maṃsaṃ khādathā’’ti akkosiṃ, tena kammena etarahi imaṃ dukkhaṃ anubhavāmīti. Taṃ sutvā soṇo ativiya saṃvegaṃ paṭilabhi.</p>
<p>[03]Tato ^a^M3.0297^ea^ paraṃ gacchanto mukhato paggharitakāḷalohite dve petadārake passitvā tatheva pucchi, tepissa attano kammaṃ kathesuṃ. Te kira bhārukacchanagare dārakakāle gandhavāṇijjāya jīvikaṃ kappentā attano mātari khīṇāsave nimantetvā bhojentiyā gehaṃ gantvā ‘‘amhākaṃ santakaṃ kasmā samaṇānaṃ desi, tayā dinnaṃ bhojanaṃ bhuñjanakasamaṇānaṃ mukhato kāḷalohitaṃ paggharatū’’ti akkosiṃsu. Te tena kammena niraye paccitvā tassa vipākāvasesena petayoniyaṃ nibbattitvā tadā imaṃ dukkhaṃ anubhavanti. Tampi sutvā soṇo ativiya saṃvegajāto ahosi.</p>
<p>[03]So ujjeniṃ gantvā taṃ karaṇīyaṃ tīretvā kuraragharaṃ paccāgato theraṃ upasaṅkamitvā katapaṭisanthāro tamatthaṃ ārocesi. Theropissa pavattinivattīsu ādīnavānisaṃse vibhāvento dhammaṃ ^a^V3.0272^ea^ desesi. So theraṃ vanditvā gehaṃ gato sāyamāsaṃ bhuñjitvā sayanaṃ upagato thokaṃyeva niddāyitvā pabujjhitvā sayanatale nisajja yathāsutaṃ dhammaṃ paccavekkhituṃ āraddho. Tassa taṃ dhammaṃ paccavekkhato te ca petattabhāve anussarato saṃsāradukkhaṃ ativiya bhayānakaṃ hutvā upaṭṭhāsi, pabbajjāya cittaṃ nami. So vibhātāya rattiyā sarīrapaṭijagganaṃ katvā theraṃ upagantvā attano ajjhāsayaṃ ārocetvā pabbajjaṃ yāci. Tena vuttaṃ ^b^‘‘atha kho soṇo upāsako…pe… pabbājetu maṃ, bhante, ayyo mahākaccāno’’^eb^ti.</p>
<p>[03]Tattha ^b^yathā yathā^eb^tiādipadānaṃ ayaṃ saṅkhepattho – yena yena ākārena ayyo mahākaccāno dhammaṃ deseti ācikkhati paññapeti paṭṭhapeti vivarati vibhajati uttāniṃ karoti pakāseti, tena tena me upaparikkhato evaṃ hoti ‘‘yadetaṃ sikkhattayabrahmacariyaṃ ekampi divasaṃ akhaṇḍaṃ katvā carimakacittaṃ pāpetabbatāya ^b^ekantaparipuṇṇaṃ,^eb^ ekadivasampi kilesamalena amalīnaṃ katvā carimakacittaṃ pāpetabbatāya ^b^ekantaparisuddhaṃ, saṅkhalikhitaṃ^eb^ likhitasaṅkhasadisaṃ dhotasaṅkhasappaṭibhāgaṃ caritabbaṃ, idaṃ na sukaraṃ agāraṃ ajjhāvasatā agāramajjhe vasantena ekantaparipuṇṇaṃ…pe… caritu’’nti.</p>
<p>[03]Evaṃ attano parivitakkitaṃ soṇo upāsako therassa ārocetvā taṃ paṭipajjitukāmo ^b^‘‘icchāmahaṃ bhante’’^eb^tiādimāha. Thero pana ^a^M3.0298^ea^ ‘‘na tāvassa ñāṇaṃ paripākaṃ gata’’nti upadhāretvā ñāṇaparipākaṃ āgamayamāno ^b^‘‘dukkaraṃ kho’’^eb^tiādinā pabbajjāchandaṃ nivāresi. Tattha ^b^ekaseyya^eb^nti adutiyaseyyaṃ. Ettha ca seyyāsīsena ‘‘eko tiṭṭhati, eko gacchati, eko nisīdatī’’tiādinā nayena vuttaṃ catūsu iriyāpathesu kāyavivekaṃ dīpeti, na ekikā hutvā sayanamattaṃ. ^b^Ekabhatta^eb^nti ‘‘ekabhattiko hoti rattūparato virato vikālabhojanā’’ti (dī. ni. 1.10, 194; ma. ni. 1.293 a. ni. 3.71) evaṃ vuttaṃ vikālabhojanā viratiṃ sandhāya vadati. ^b^Brahmacariya^eb^nti methunaviratibrahmacariyaṃ, sikkhattayānuyogasaṅkhātaṃ sāsanabrahmacariyaṃ vā. ^b^Iṅghā^eb^ti codanatthe nipāto. ^b^Tatthevā^eb^ti geheyeva. ^b^Buddhānaṃ sāsanaṃ anuyuñjā^eb^ti niccasīlauposathasīlaniyamādibhedaṃ pañcaṅgaṃ aṭṭhaṅgaṃ dasaṅgañca sīlaṃ tadanurūpañca samādhipaññābhāvanaṃ anuyuñja. Etañhi upāsakena pubbabhāge anuyuñjitabbaṃ buddhasāsanaṃ nāma. Tenāha ^b^‘‘kālayuttaṃ ekaseyyaṃ ekabhattaṃ brahmacariya’’^eb^nti.</p>
<p>[03]Tattha ^b^kālayutta^eb^nti cātuddasīpañcaddasīaṭṭhamīpāṭihārikapakkhasaṅkhātena kālena yuttaṃ, yathāvuttakāle vā tuyhaṃ anuyuñjantassa yuttaṃ patirūpaṃ sakkuṇeyyaṃ, na sabbakālaṃ sabbanti adhippāyo ^a^V3.0273^ea^. Sabbametaṃ ñāṇassa aparipakkattā tassa kāmānaṃ duppahānatāya sammā paṭipattiyaṃ yogyaṃ kārāpetuṃ vadati, na pabbajjāchandaṃ nivāretuṃ. ^b^Pabbajjābhisaṅkhāro^eb^ti pabbajituṃ ārambho ussāho. ^b^Paṭippassambhī^eb^ti indriyānaṃ aparipakkattā saṃvegassa ca nātitikkhabhāvato vūpasami. Kiñcāpi paṭippassambhi, therena vuttavidhiṃ pana anutiṭṭhanto kālena kālaṃ theraṃ upasaṅkamitvā payirupāsanto dhammaṃ suṇāti. Tassa vuttanayeneva dutiyampi pabbajjāya cittaṃ uppajji, therassa ca ārocesi, dutiyampi thero paṭikkhipi. Tatiyavāre pana ñāṇassa paripakkabhāvaṃ ñatvā ‘‘idāni naṃ pabbājetuṃ kālo’’ti thero pabbājesi, pabbajitañca taṃ tīṇi saṃvaccharāni atikkamitvā gaṇaṃ pariyesitvā upasampādesi. Taṃ sandhāya vuttaṃ ^b^‘‘dutiyampi kho soṇo…pe… upasampādesī’’^eb^ti.</p>
<p>[03]Tattha ^b^appabhikkhuko^eb^ti katipayabhikkhuko. Tadā kira bhikkhū yebhuyyena majjhimadeseyeva vasiṃsu, tasmā tattha katipayā eva ahesuṃ ^a^M3.0299^ea^. Te ca ekasmiṃ gāme eko, ekasmiṃ nigame dveti evaṃ visuṃ visuṃ vasiṃsu. ^b^Kicchenā^eb^ti dukkhena. ^b^Kasirenā^eb^ti āyāsena. ^b^Tato tato^eb^ti tasmā tasmā gāmanigamādito. Therena hi katipaye bhikkhū ānetvā aññesu ānīyamānesu pubbe ānītā kenacideva karaṇīyena pakkamiṃsu, kañci kālaṃ āgametvā puna tesu ānīyamānesu itare pakkamiṃsu. Evaṃ punappunaṃ ānayanena sannipāto cireneva ahosi. Theropi tadā ekavihārī ahosi. Tena vuttaṃ ^b^‘‘tiṇṇaṃ vassānaṃ…pe… sannipātāpetvā’’^eb^ti.</p>
<p>[03]^b^Vassaṃvutthassā^eb^ti vassaṃ upagantvā vusitavato. ^b^Ediso ca ediso cā^eb^ti evarūpo ca evarūpo ca. ‘‘Evarūpāya nāma rūpakāyasampattiyā samannāgato, evarūpāya dhammakāyasampattiyā samannāgato’’ti ^b^sutoyeva me so bhagavā. Na ca mayā sammukhā diṭṭho^eb^ti ettha pana puthujjanasaddhāya eva āyasmā soṇo bhagavantaṃ daṭṭhukāmo ahosi. Aparabhāge pana satthārā saddhiṃ ekagandhakuṭiyaṃ vasitvā paccūsasamayaṃ ajjhiṭṭho soḷasa aṭṭhakavaggiyāni satthu sammukhā aṭṭhiṃ katvā manasi katvā sabbaṃ cetasā samannāharitvā atthadhammapaṭisaṃvedī hutvā bhaṇanto dhammupasañhitapāmojjādimukhena samāhito sarabhaññapariyosāne vipassanaṃ paṭṭhapetvā saṅkhāre sammasanto anupubbena arahattaṃ pāpuṇi. Etadatthameva hissa bhagavatā attanā saddhiṃ ekagandhakuṭiyaṃ vāso āṇattoti vadanti.</p>
<p>[03]Keci panāhu ‘‘na ca mayā sammukhā diṭṭhoti idaṃ rūpakāyadassanameva sandhāya vuttaṃ. Āyasmā hi soṇo pabbajitvā therassa santike kammaṭṭhānaṃ gahetvā ghaṭento vāyamanto anupasampannova ^a^V3.0274^ea^ sotāpanno hutvā upasampajjitvā ‘upāsakāpi sotāpannā honti, ahampi sotāpanno, kimettha citta’nti uparimaggatthāya vipassanaṃ vaḍḍhetvā antovasseyeva chaḷabhiñño hutvā visuddhipavāraṇāya pavāresi. Ariyasaccadassanena bhagavato dhammakāyo diṭṭho nāma hoti. Vuttañhetaṃ ‘yo kho, vakkali, dhammaṃ passati, so maṃ passatī’ti (saṃ. ni. 3.87). Tasmāssa dhammakāyadassanaṃ pageva siddhaṃ, pavāretvā pana rūpakāyaṃ daṭṭhukāmo ahosī’’ti.</p>
<p>[03]^b^Pāsādika^eb^ntiādipadānaṃ ^a^M3.0300^ea^ attho aṭṭhakathāyameva vutto. Tattha ^b^visūkāyikavipphanditāna^eb^nti paṭipakkhabhūtānaṃ diṭṭhicittavipphanditānanti attho. ^b^Pāsādika^eb^nti (udā. aṭṭha. 10) vā dvattiṃsamahāpurisalakkhaṇaasītianubyañjanabyāmappabhāketumālālaṅkatāya samantapāsādikāya attano sarīrappabhāya sampattiyā rūpakāyadassanabyāvaṭassa janassa sabbabhāgato pasādāvahaṃ. ^b^Pasādanīya^eb^nti dasabalacatuvesārajjachaasādhāraṇañāṇaaṭṭhārasaāveṇikabuddhadhammappabhutiaparimāṇaguṇagaṇasamannāgatāya dhammakāyasampattiyā parikkhakajanassa pasādanīyaṃ pasīditabbayuttaṃ pasādakaṃ vā. ^b^Santindriya^eb^nti cakkhādipañcindriyalolatāvigamena vūpasantapañcindriyaṃ. ^b^Santamānasa^eb^nti chaṭṭhassa manindriyassa nibbisevanabhāvūpagamanena vūpasantamānasaṃ. ^b^Uttamadamathasamathaṃ anuppatta^eb^nti lokuttarapaññāvimutticetovimuttisaṅkhātaṃ uttamaṃ damathaṃ samathañca anuppatvā adhigantvā ṭhitaṃ. ^b^Danta^eb^nti suparisuddhakāyasamācāratāya hatthapādakukkuccābhāvato davādiabhāvato ca kāyena dantaṃ. ^b^Gutta^eb^nti suparisuddhavacīsamācāratāya niratthakavācābhāvato ravādiabhāvato ca vācāya guttaṃ. ^b^Yatindriya^eb^nti suparisuddhamanosamācāratāya ariyiddhiyogena abyāvaṭaappaṭisaṅkhupekkhābhāvato ca manindriyavasena yatindriyaṃ. ^b^Nāga^eb^nti chandādivasena agamanato, pahīnānaṃ rāgādikilesānaṃ apunāgamanato apaccāgamanato kassacipi āgussa sabbathāpi akaraṇato, punabbhavassa ca agamanatoti imehi kāraṇehi nāgaṃ. Ettha ca ‘‘pāsādika’’nti iminā rūpakāyena bhagavato pamāṇabhūtataṃ dīpeti, ‘‘pasādanīya’’nti iminā dhammakāyena. ‘‘Santindriya’’ntiādinā sesehi pamāṇabhūtataṃ dīpeti, tena catuppamāṇike lokasannivāse anavasesato sattānaṃ bhagavato pamāṇabhāvo pakāsitoti veditabbo. ^b^Ekavihāre^eb^ti ekagandhakuṭiyaṃ. Gandhakuṭi hi idha ‘‘vihāro’’ti adhippeto. ^b^Vatthu^eb^nti vasituṃ.</p>
<p>[03]^b^258^eb^^b^.^eb^^b^Ajjhokāse vītināmetvā^eb^ti (udā. aṭṭha. 46) ajjhokāse nisajjāya vītināmetvā. ‘‘Yasmā bhagavā āyasmato soṇassa samāpattisamāpajjanena paṭisanthāraṃ karonto sāvakasādhāraṇā sabbā samāpattiyo ^a^M3.0301^ea^ anulomapaṭilomaṃ samāpajjanto bahudeva rattiṃ ajjhokāse nisajjāya vītināmetvā pāde pakkhāletvā vihāraṃ pāvisi, tasmā āyasmāpi soṇo bhagavato adhippāyaṃ ñatvā tadanurūpaṃ sabbā tā samāpattiyo samāpajjanto bahudeva rattiṃ ajjhokāse ^a^V3.0275^ea^ nisajjāya vītināmetvā pāde pakkhāletvā vihāraṃ pāvisī’’ti keci vadanti. Pavisitvā ca bhagavatā anuññāto cīvaraṃ tirokaraṇīyaṃ katvāpi bhagavato pādapasse nisajjāya vītināmesi. ^b^Ajjhesī^eb^ti āṇāpesi. ^b^Paṭibhātu taṃ bhikkhu dhammo bhāsitu^eb^nti bhikkhu tuyhaṃ dhammo bhāsituṃ upaṭṭhātu ñāṇamukhaṃ āgacchatu, yathāsutaṃ yathāpariyattaṃ dhammaṃ bhaṇāhīti attho.</p>
<p>[03]^b^Sabbāneva aṭṭhakavaggikānī^eb^ti aṭṭhakavaggabhūtāni ^b^kāmasuttā^eb^dīni (mahāni. 1) soḷasa suttāni. ^b^Sarena abhāsī^eb^ti suttussāraṇasarena abhāsi, sarabhaññavasena kathesīti attho. ^b^Sarabhaññapariyosāne^eb^ti ussāraṇāvasāne. ^b^Suggahitānī^eb^ti sammā uggahitāni. ^b^Sumanasikatānī^eb^ti suṭṭhu manasi katāni. Ekacco uggahaṇakāle sammā uggahetvāpi pacchā sajjhāyādivasena manasikaraṇakāle byañjanāni vā micchā ropeti, padapaccābhaṭṭhaṃ vā karoti, na evamayaṃ. Iminā pana sammadeva yathuggahitaṃ manasi katāni. Tena vuttaṃ ‘‘sumanasikatānīti suṭṭhu manasi katānī’’ti. ^b^Sūpadhāritānī^eb^ti atthatopi suṭṭhu upadhāritāni. Atthe hi suṭṭhu upadhārite sakkā pāḷi sammā ussāretuṃ. ^b^Kalyāṇiyāpi vācāya samannāgato^eb^ti sithiladhanitādīnaṃ yathāvidhānaṃ vacanena parimaṇḍalapadabyañjanāya poriyā vācāya samannāgato. ^b^Vissaṭṭhāyā^eb^ti vimuttāya. Etenassa vimuttavāditaṃ dasseti. ^b^Anelagalāyā^eb^ti elaṃ vuccati doso, taṃ na paggharatīti anelagalā, tāya niddosāyāti attho. Atha vā ^b^anelagalāyā^eb^ti anelāya ca agalāya ca, niddosāya agalitapadabyañjanāya aparihīnapadabyañjanāyāti attho. Tathā hi naṃ bhagavā ‘‘etadaggaṃ, bhikkhave, mama sāvakānaṃ bhikkhūnaṃ kalyāṇavākkaraṇānaṃ yadidaṃ soṇo kuṭikaṇṇo’’ti (a. ni. 1.198, 206) etadagge ṭhapesi. ^b^Atthassa viññāpaniyā^eb^ti yathādhippetaṃ atthaṃ ñāpetuṃ samatthāya.</p>
<p>[03]^b^Kativasso^eb^ti ^a^M3.0302^ea^ so kira majjhimavayassa tatiye koṭṭhāse ṭhito ākappasampanno ca paresaṃ ciratarapabbajito viya khāyati. Taṃ sandhāya bhagavā pucchīti keci, taṃ akāraṇaṃ. Evaṃ santaṃ samādhisukhaṃ anubhavituṃ yutto, ettakaṃ kālaṃ kasmā pamādaṃ āpannosīti pana anuyuñjituṃ satthā ‘‘kativassosī’’ti taṃ pucchi. Tenevāha ^b^‘‘kissa pana tvaṃ bhikkhu evaṃ ciraṃ akāsī’’^eb^ti. Tattha ^b^kissā^eb^ti kiṃkāraṇā. ^b^Evaṃ ciraṃ akāsī^eb^ti evaṃ cirāyi, kena kāraṇena evaṃ cirakālaṃ pabbajjaṃ anupagantvā agāramajjhe vasīti attho. ^b^Ciraṃ diṭṭho me^eb^ti cirena ^a^V3.0276^ea^ cirakālena mayā diṭṭho. ^b^Kāmesū^eb^ti vatthukāmesu kilesakāmesu ca. ^b^Ādīnavo^eb^ti doso. ^b^Apicā^eb^ti kāmesu ādīnave kenaci pakārena diṭṭhepi na tāvāhaṃ gharāvāsato nikkhamituṃ asakkhiṃ. Kasmā? ^b^Sambādho gharāvāso,^eb^ uccāvacehi kiccakaraṇīyehi samupabyūḷho agāriyabhāvo. Tenevāha ^b^‘‘bahukicco bahukaraṇīyo’’^eb^ti.</p>
<p>[03]^b^Etamatthaṃ viditvā^eb^ti kāmesu yathābhūtaṃ ādīnavadassino cittaṃ cirāyitvāpi gharāvāse na pakkhandati, aññadatthu padumapalāse udakabindu viya vinivattatiyevāti etamatthaṃ sabbākārato viditvā. ^b^Imaṃ udāna^eb^nti pavattiṃ nivattiñca sammadeva jānanto pavattiyaṃ taṃnimitte ca na kadācipi ramatīti idamatthadīpakaṃ imaṃ udānaṃ udānesi.</p>
<p>[03]Tattha ^b^disvā ādīnavaṃ loke^eb^ti sabbasmimpi saṅkhāraloke ‘‘anicco dukkho vipariṇāmadhammo’’tiādīnavaṃ dosaṃ paññācakkhunā passitvā. Etena vipassanācāro kathito. ^b^Ñatvā dhammaṃ nirūpadhi^eb^nti sabbūpadhipaṭinissaggattā nirupadhiṃ nibbānadhammaṃ yathābhūtaṃ ñatvā, nissaraṇavivekāsaṅkhatāmatasabhāvato maggañāṇena paṭivijjhitvā. ‘‘Disvā ñatvā’’ti imesaṃ padānaṃ ‘‘ghataṃ pivitvā balaṃ hoti, sīhaṃ disvā bhayaṃ hoti, paññāya cassa disvā āsavā parikkhīṇā hontī’’tiādīsu (ma. ni. 1.271) viya hetuatthatā daṭṭhabbā. ^b^Ariyo na ramatī pāpe^eb^ti kilesehi ārakattā ariyo sappuriso aṇumattepi pāpe na ramati. Kasmā? ^b^Pāpe na ramatī sucī^eb^ti suvisuddhakāyasamācārāditāya suci suddhapuggalo rājahaṃso viya uccāraṭṭhāne pāpe saṃkiliṭṭhadhamme na ramati nābhinandati. ‘‘Pāpo ^a^M3.0303^ea^ na ramatī suci’’ntipi pāṭho, tassattho – pāpo puggalo suciṃ anavajjaṃ vodānadhammaṃ na ramati, aññadatthu gāmasūkarādayo viya uccāraṭṭhānaṃ asuciṃ saṃkilesadhammaṃyeva ramatīti paṭipakkhato desanaṃ parivatteti.</p>
<p>[06]Soṇakuṭikaṇṇavatthukathāvaṇṇanā niṭṭhitā.</p>
<p>[03]^b^259^eb^^b^.^eb^^b^Kāḷasīho^eb^ti kāḷamukhavānarajāti. Sesamettha pāḷito aṭṭhakathāto ca suviññeyyamevāti.</p>
<p>[06]Cammakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>6. Bhesajjakkhandhakaṃ</h0n>
<h1>
<h1n> </h1n>
<h2>
<h2n>Pañcabhesajjādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^261^eb^^b^.^eb^ Bhesajjakkhandhake ^a^M3.0304^ea^^a^V3.0277^ea^^b^nacchādentī^eb^ti ruciṃ na uppādenti.</p>
<p>[03]^b^262^eb^^b^.^eb^^b^Susukā^eb^ti samudde bhavā ekā macchajāti. Kumbhīlātipi vadanti. ^b^Saṃsaṭṭha^eb^nti parissāvitaṃ. ^b^Telaparibhogenā^eb^ti sattāhakālikaparibhogaṃ sandhāya vuttaṃ.</p>
<p>[03]^b^263^eb^^b^.^eb^^b^Piṭṭhehī^eb^ti pisitehi. ^b^Ubbhidaṃ^eb^ nāma ūsarapaṃsumayaṃ.</p>
<p>[03]^b^264^eb^^b^.^eb^^b^Chakaṇa^eb^nti gomayaṃ. ^b^Pākatikacuṇṇaṃ^eb^ nāma apakkakasāvacuṇṇaṃ. Tena ṭhapetvā gandhacuṇṇaṃ sabbaṃ vaṭṭatīti vadanti.</p>
<p>[03]^b^265^eb^^b^.^eb^^b^Suvaṇṇageruko^eb^ti suvaṇṇatutthādi. ^b^Añjanūpapisana^eb^nti añjanatthāya upapisitabbaṃ yaṃ kiñci cuṇṇajātaṃ.</p>
<p>[03]^b^268^eb^^b^.^eb^^b^Sāmaṃ gahetvā^eb^ti ettha sappadaṭṭhassa atthāya aññena bhikkhunā gahitampi sāmaṃ gahitasaṅkhameva gacchatīti veditabbaṃ.</p>
<p>[03]^b^269^eb^^b^.^eb^^b^Gharadinnakābādho^eb^ nāma vasīkaraṇatthāya gharaṇiyā dinnabhesajjasamuṭṭhito ābādho. Tenāha ^b^‘‘vasīkaraṇapāṇakasamuṭṭhitarogo’’^eb^ti. ^b^Ghara^eb^-saddo cettha abhedena gharaṇiyā vattamāno adhippeto. ^b^‘‘Akaṭayūsenā^eb^ti anabhisaṅkhatena muggayūsena. ^b^Kaṭākaṭenā^eb^ti mugge pacitvā acāletvāva parissāvitena muggasūpenā’’ti ^b^gaṇṭhipadesu^eb^ vuttaṃ.</p>
</h4>
</h3>
</h2>
<h2>
<h2n>Guḷādianujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^272^eb^^b^.^eb^^b^Guḷakaraṇa^eb^nti ^a^V3.0278^ea^ guḷakaraṇaṭṭhānaṃ, ucchusālanti vuttaṃ hoti.</p>
<p>[03]^b^274^eb^^b^.^eb^^b^Avissatthā^eb^ti sāsaṅkā.</p>
<p>[03]^b^276^eb^^b^.^eb^^b^Appamattakepi^eb^^a^M3.0305^ea^^b^pavārentī^eb^ti appamattakepi gahite pavārenti, ‘‘bahumhi gahite aññesaṃ nappahotī’’ti maññamānā appamattakaṃ gahetvā pavārentīti adhippāyo. ^b^Paṭisaṅkhāpi paṭikkhipantī^eb^ti ‘‘divā bhojanatthāya bhavissatī’’ti sallakkhetvāpi paṭikkhipanti.</p>
<p>[03]^b^279^eb^^b^.^eb^ Sambādhe dahanakammaṃ paṭikkhepābhāvo vaṭṭati.</p>
<p>[03]^b^280^eb^^b^.^eb^^b^Ubhatopasannā^eb^ti ubhayato pasannā. ^b^Māghāto^eb^ti ‘‘mā ghātetha pāṇino’’ti evaṃ māghātaghositadivaso.</p>
</h4>
</h3>
</h2>
<h2>
<h2n>Yāgumadhugoḷakādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^282^eb^^b^.^eb^^b^Madhugoḷaka^eb^nti sakkarādisaṃyuttapūvaṃ. ^b^Āyuṃ detī^eb^ti āyudānaṃ deti. ^b^Vaṇṇa^eb^nti sarīravaṇṇaṃ. ^b^Sukha^eb^nti kāyikacetasikasukhaṃ. ^b^Bala^eb^nti sarīrathāmaṃ. ^b^Paṭibhāna^eb^nti yuttamuttapaṭibhānaṃ. ^b^Vātaṃ anulometī^eb^ti vātaṃ anulometvā harati. ^b^Vatthiṃ sodhetī^eb^ti dhamaniyo suddhaṃ karoti. ^b^Āmāvasesaṃ pācetī^eb^ti sace āmāvasesakaṃ hoti, taṃ pāceti. ^b^Anuppavecchatī^eb^ti deti. Vātañca byapanetīti sambandhitabbaṃ.</p>
<p>[03]^b^283^eb^^b^.^eb^ Nanu ca ‘‘paramparabhojanena kāretabbo’’ti kasmā vuttaṃ. Paramparabhojanañhi pañcannaṃ bhojanānaṃ aññatarena nimantitassa taṃ ṭhapetvā aññaṃ pañcannaṃ bhojanānaṃ aññataraṃ bhuñjantassa hoti, ime ca bhikkhū bhojjayāguṃ paribhuñjiṃsu, pañcasu bhojanesu aññataranti āha ^b^‘‘bhojjayāguyā hi pavāraṇā hotī’’^eb^ti. Yasmā pañcannaṃ bhojanānaṃ aññataraṃ paṭikkhipantassa vuttā pavāraṇā bhojjayāguṃ paṭikkhipantassapi hotiyeva, tasmā bhojjayāgupi odanagatikāyevāti adhippāyo.</p>
<p>[03]^b^284^eb^^b^.^eb^^b^Sukhumojaṃ^eb^^a^V3.0279^ea^^b^pakkhipiṃsū^eb^ti ‘‘bhagavā paribhuñjissatī’’ti maññamānā pakkhipiṃsu.</p>
</h4>
</h3>
</h2>
<h2>
<h2n>Pāṭaligāmavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^285^eb^^b^.^eb^^b^Pāṭaligāmo^eb^ti ^a^M3.0306^ea^ (udā. aṭṭha. 76) evaṃnāmako magadharaṭṭhe eko gāmo. Tassa kira gāmassa māpanadivase gāmaṅgaṇaṭṭhāne dve tayo pāṭalaṅkurā pathavito ubbhijjitvā nikkhamiṃsu. Tena taṃ ‘‘pāṭaligāmo’’ tveva vohariṃsu. ^b^Tadavasarī^eb^ti taṃ pāṭaligāmaṃ avasari anupāpuṇi. ^b^Pāṭaligāmikā^eb^ti pāṭaligāmavāsino. ^b^Upāsakā^eb^ti te kira bhagavato paṭhamadassanena keci saraṇesu ca sīlesu ca patiṭṭhitā. Tena vuttaṃ ‘‘upāsakā’’ti. ^b^Yena bhagavā tenupasaṅkamiṃsū^eb^ti pāṭaligāme kira ajātasattuno licchavirājūnañca manussā kālena kālaṃ gantvā gehasāmike gehato nīharitvā māsampi aḍḍhamāsampi vasanti. Tena pāṭaligāmavāsino manussā niccupaddutā ‘‘etesañceva āgatakāle vasanaṭṭhānaṃ bhavissatīti ekapasse issarānaṃ bhaṇḍapaṭisāmanaṭṭhānaṃ, ekapasse vasanaṭṭhānaṃ, ekapasse āgantukānaṃ addhikamanussānaṃ, ekapasse daliddānaṃ kapaṇamanussānaṃ, ekapasse gilānānaṃ vasanaṭṭhānaṃ bhavissatī’’ti sabbesaṃ aññamaññaṃ aghaṭṭetvā vasanappahonakaṃ nagaramajjhe mahatiṃ sālaṃ kāresuṃ, tassa nāmaṃ ^b^āvasathāgāra^eb^nti. Āgantvā vasanti ettha āgantukāti āvasatho, tadeva āgāraṃ ^b^āvasathāgāraṃ^eb^.</p>
<p>[03]Taṃ divasañca taṃ niṭṭhānaṃ agamāsi. Te tattha gantvā iṭṭhakakammasudhākammacittakammādivasena supariniṭṭhitaṃ susajjitaṃ devavimānasadisaṃ dvārakoṭṭhakato paṭṭhāya oloketvā ‘‘idaṃ āvasathāgāraṃ ativiya manoramaṃ sassirikaṃ, kena nu kho paṭhamaṃ paribhuttaṃ amhākaṃ dīgharattaṃ hitāya sukhāya assā’’ti cintesuṃ, tasmiṃyeva ca khaṇe ‘‘bhagavā taṃ gāmaṃ anuppatto’’ti assosuṃ, tena te uppannapītisomanassā ‘‘amhehi bhagavā gantvāpi ānetabbo siyā, so sayameva amhākaṃ vasanaṭṭhānaṃ sampatto, ajja mayaṃ bhagavantaṃ idha vasāpetvā paṭhamaṃ paribhuñjāpessāma, tathā bhikkhusaṅghaṃ, bhikkhusaṅghe āgate tepiṭakaṃ buddhavacanaṃ āgatameva bhavissati, satthāraṃ maṅgalaṃ vadāpessāma, dhammaṃ kathāpessāma, iti tīhi ratanehi paribhutte pacchā amhākaṃ paresañca paribhogo bhavissati, evaṃ no dīgharattaṃ hitāya sukhāya bhavissatī’’ti sanniṭṭhānaṃ katvā etadatthameva bhagavantaṃ upasaṅkamiṃsu. Tasmā evamāhaṃsu ^b^‘‘adhivāsetu no, bhante, bhagavā^eb^^a^M3.0307^ea^^b^āvasathāgāra’’^eb^nti. ^b^Tenupasaṅkamiṃsū^eb^ti (dī. ni. aṭṭha. 3.297-298; ma. ni. aṭṭha. 2.22) kiñcāpi taṃ divasameva pariniṭṭhitattā devavimānaṃ ^a^V3.0280^ea^ viya susajjitaṃ supaṭijaggitaṃ, buddhārahaṃ pana katvā na paññattaṃ. Buddhā hi nāma araññajjhāsayā araññārāmā, antogāme vaseyyuṃ vā no vā, tasmā bhagavato ruciṃ jānitvāva paññapessāmāti cintetvā te bhagavantaṃ upasaṅkamiṃsu, idāni bhagavato ruciṃ jānitvā tathā paññāpetukāmā yenāvasathāgāraṃ tenupasaṅkamiṃsu. ^b^Sabbasanthariṃ āvasathāgāraṃ santharitvā^eb^ti ettha santharaṇaṃ santhari, sabbo sakalo santhari etthāti ^b^sabbasanthari^eb^. Atha vā santhatanti santhari, sabbaṃ santhari sabbasanthari, taṃ ^b^sabbasanthariṃ^eb^. Bhāvanapuṃsakaniddesovāyaṃ, yathā sabbameva santhataṃ hoti, evaṃ santharitvāti attho. Sabbapaṭhamaṃ tāva ‘‘gomayaṃ nāma sabbamaṅgalesu vaṭṭatī’’ti sudhāparikammakatampi bhūmiṃ allagomayena opuñjāpetvā parisukkhabhāvaṃ ñatvā yathā akkantaṭṭhāne padaṃ paññāyati, evaṃ cātujjātiyagandhehi limpetvā upari nānāvaṇṇakaṭasārake santharitvā tesaṃ upari mahāpiṭṭhikakojave ādiṃ katvā hatthattharaṇādīhi nānāvaṇṇehi attharaṇehi santharitabbayuttakaṃ sabbokāsaṃ santharāpesuṃ. Tena vuttaṃ ‘‘sabbasanthariṃ āvasathāgāraṃ santharitvā’’ti.</p>
<p>[03]^b^Āsanānī^eb^ti majjhaṭṭhāne tāva maṅgalatthambhaṃ nissāya mahārahaṃ buddhāsanaṃ paññapetvā tattha yaṃ yaṃ mudukañca manoramañca paccattharaṇaṃ, taṃ taṃ attharitvā ubhatolohitakaṃ manuññadassanaṃ upadhānaṃ upadahitvā upari suvaṇṇarajatatārakavicittavitānaṃ bandhitvā gandhadāmapupphadāmapattādāmādīhi alaṅkaritvā samantā dvādasahatthe ṭhāne pupphajālaṃ kāretvā tiṃsahatthamattaṃ ṭhānaṃ paṭasāṇiyā parikkhipāpetvā pacchimabhittiṃ nissāya bhikkhusaṅghassa pallaṅkapīṭhaapassayapīṭhamuṇḍapīṭhādīni paññapāpetvā upari setapaccattharaṇehi paccattharāpetvā sālāya pācīnapassaṃ attano nisajjāyoggaṃ kāresuṃ. Taṃ sandhāya vuttaṃ ‘‘āsanāni paññapetvā’’ti.</p>
<p>[03]^b^Udakamaṇika^eb^nti mahākucchikaṃ samekhalaṃ udakacāṭiṃ. Evaṃ bhagavā bhikkhusaṅgho ca yathāruciyā hatthapāde dhovissanti, mukhaṃ vikkhālessantīti tesu tesu ṭhānesu maṇivaṇṇassa udakassa pūretvā vāsatthāya nānāpupphāni ^a^M3.0308^ea^ ceva udakavāsacuṇṇāni ca pakkhipitvā kadalipaṇṇehi pidahitvā patiṭṭhapesuṃ. Tena vuttaṃ ‘‘udakamaṇikaṃ patiṭṭhāpetvā’’ti.</p>
<p>[03]^b^Telapadīpaṃ āropetvā^eb^ti rajatasuvaṇṇādimayadaṇḍāsu daṇḍadīpikāsu yonakarūpakādīnaṃ hatthe ṭhapitasuvaṇṇarajatādimayakapallikāsu ca telapadīpe jalayitvā. ^b^Yena bhagavā tenupasaṅkamiṃsū^eb^ti ettha pana te pāṭaligāmikaupāsakā na kevalaṃ āvasathāgārameva, atha kho sakalasmimpi gāme vīthiyo sajjāpetvā dhaje ussāpetvā gehadvāresu puṇṇaghaṭe ca kadaliādayo ca ṭhapāpetvā ^a^V3.0281^ea^ sakalagāmaṃ dīpamālāhi vippakiṇṇatārakaṃ viya katvā ‘‘khīrapake dārake khīraṃ pāyetha, daharakumāre lahuṃ lahuṃ bhojetvā sayāpetha, uccāsaddaṃ mā karittha, ajja ekarattiṃ satthā antogāme vasissati, buddhā nāma appasaddakāmā hontī’’ti bheriṃ carāpetvā sayaṃ daṇḍadīpikā ādāya yena bhagavā tenupasaṅkamiṃsu.</p>
<p>[03]^b^Atha kho bhagavā nivāsetvā pattacīvaramādāya saddhiṃ bhikkhusaṅghena yena āvasathāgāraṃ tenupasaṅkamī^eb^ti ‘‘yassa dāni, bhante, bhagavā kālaṃ maññatī’’ti evaṃ kira tehi kāle ārocite bhagavā lākhārasena tintarattakoviḷārapupphavaṇṇaṃ surattaṃ dupaṭṭaṃ kattariyā padumaṃ kantento viya, saṃvidhāya timaṇḍalaṃ paṭicchādento nivāsetvā suvaṇṇapāmaṅgena padumakalāpaṃ parikkhipanto viya, vijjulatāsassirikaṃ kāyabandhanaṃ bandhitvā rattakambalena gajakumbhaṃ pariyonandhanto viya, ratanasatubbedhe suvaṇṇagghike pavāḷajālaṃ khipamāno viya, mahati suvaṇṇacetiye rattakambalakañcukaṃ paṭimuñcanto viya, gacchantaṃ puṇṇacandaṃ rattavalāhakena paṭicchādayamāno viya, kañcanagirimatthake supakkalākhārasaṃ parisiñcanto viya, cittakūṭapabbatamatthakaṃ vijjulatājālena parikkhipanto viya ca sacakkavāḷasineruyugandharamahāpathaviṃ cāletvā gahitanigrodhapallavasamānavaṇṇaṃ rattavarapaṃsukūlaṃ pārupitvā vanagahanato kesarasīho viya, udayapabbatakūṭato puṇṇacando viya, bālasūriyo viya ca attanā nisinnatarusaṇḍato nikkhami.</p>
<p>[03]Athassa kāyato meghamukhato vijjukalāpā viya rasmiyo nikkhamitvā suvaṇṇarasadhārāparisekapiñjarapattapupphaphalasākhāviṭape viya samantato ^a^M3.0309^ea^ rukkhe kariṃsu. Tāvadeva attano attano pattacīvaramādāya mahābhikkhusaṅgho bhagavantaṃ parivāresi. Te ca naṃ parivāretvā ṭhitabhikkhū evarūpā ahesuṃ appicchā santuṭṭhā pavivittā asaṃsaṭṭhā āraddhavīriyā vattāro vacanakkhamā codakā pāpagarahino sīlasampannā samādhisampannā paññāsampannā vimuttisampannā vimuttiñāṇadassanasampannā. Tehi parivārito bhagavā rattakambalaparikkhitto viya suvaṇṇakkhandho, rattapadumasaṇḍamajjhagatā viya suvaṇṇanāvā, pavāḷavedikāparikkhitto viya suvaṇṇapāsādo virocittha. Mahākassapappamukhā pana mahātherā meghavaṇṇaṃ paṃsukūlacīvaraṃ pārupitvā maṇivammavammitā viya mahānāgā parivārayiṃsu vītarāgā bhinnakilesā vijaṭitajaṭā chinnabandhanā kule vā gaṇe vā alaggā.</p>
<p>[03]Iti bhagavā sayaṃ vītarāgo vītarāgehi, vītadoso vītadosehi, vītamoho vītamohehi ^a^V3.0282^ea^, nittaṇho nittaṇhehi, nikkileso nikkilesehi, sayaṃ buddho anubuddhehi parivārito pattaparivāritaṃ viya kesaraṃ, kesaraparivāritā viya kaṇṇikā, aṭṭhanāgasahassaparivārito viya chaddanto nāgarājā, navutihaṃsasahassaparivārito viya dhataraṭṭho haṃsarājā, senaṅgaparivārito viya cakkavattī, marugaṇaparivārito viya sakko devarājā, brahmagaṇaparivārito viya hāritamahābrahmā, tārāgaṇaparivuto viya puṇṇacando asamena buddhavesena aparimāṇena buddhavilāsena pāṭaligāmīnaṃ maggaṃ paṭipajji.</p>
<p>[03]Athassa puratthimakāyato suvaṇṇavaṇṇā ghanabuddharasmiyo uṭṭhahitvā asītihatthaṃ ṭhānaṃ aggahesuṃ, pacchimakāyato dakkhiṇapassato vāmapassato suvaṇṇavaṇṇā ghanarasmiyo uṭṭhahitvā asītihatthaṃ ṭhānaṃ aggahesuṃ, uparikesantato paṭṭhāya sabbakesāvattehi moragīvavaṇṇā ghanabuddharasmiyo uṭṭhahitvā gaganatale asītihatthaṃ ṭhānaṃ aggahesuṃ, heṭṭhāpādatalehi pavāḷavaṇṇā rasmiyo uṭṭhahitvā ghanapathaviyaṃ asītihatthaṃ ṭhānaṃ aggahesuṃ, dantato akkhīnaṃ setaṭṭhānato, nakhānañca maṃsavinimuttaṭṭhānato odātā ghanabuddharasmiyo uṭṭhahitvā asītihatthaṃ ṭhānaṃ aggahesuṃ, rattapītavaṇṇānaṃ sambhinnaṭṭhānato mañjiṭṭhavaṇṇā rasmiyo uṭṭhahitvā asītihatthaṃ ṭhānaṃ aggahesuṃ, sabbatthakameva pabhassarā rasmiyo uṭṭhahiṃsu. Evaṃ samantā asītihatthamattaṃ ṭhānaṃ chabbaṇṇā buddharasmiyo vijjotamānā vipphandamānā ^a^M3.0310^ea^ vidhāvamānā kañcanadaṇḍadīpikāhi niccharitvā ākāsaṃ pakkhandamānā mahāpadīpajālā viya, cātuddīpikamahāmeghato nikkhantavijjulatā viya ca disodisaṃ pakkhandiṃsu. Yāhi sabbadisābhāgā suvaṇṇacampakapupphehi vikiriyamānā viya, suvaṇṇaghaṭato nikkhantasuvaṇṇarasadhārāhi āsiñciyamānā viya, pasāritasuvaṇṇapaṭṭaparikkhittā viya, verambhavātasamuddhatakiṃsukakaṇikārakikirātapupphacuṇṇasamokiṇṇā viya cīnapiṭṭhacuṇṇasamparirañjitā viya ca virociṃsu.</p>
<p>[03]Bhagavatopi asītianubyañjanabyāmappabhāparikkhepasamujjalaṃ dvattiṃsamahāpurisalakkhaṇapaṭimaṇḍitaṃ sarīraṃ abbhamahikādiupakkilesavimuttaṃ samujjalatārakapabhāsitaṃ viya gaganatalaṃ, vikasitaṃ viya padumavanaṃ, sabbapāliphullo viya yojanasatiko pāricchattako, paṭipāṭiyā ṭhapitānaṃ dvattiṃsacandānaṃ dvattiṃsasūriyānaṃ dvattiṃsacakkavattīnaṃ dvattiṃsadevarājānaṃ dvattiṃsamahābrahmānaṃ siriyā siriṃ abhibhavamānaṃ viya virocittha, yathā taṃ dasahi pāramīhi dasahi upapāramīhi dasahi paramatthapāramīhīti sammadeva paripūritāhi samatiṃsāya pāramīhi alaṅkataṃ kappasatasahassādhikāni cattāri asaṅkhyeyyāni dinnena dānena rakkhitena sīlena katena kalyāṇakammena ekasmiṃ attabhāve samosaritvā vipākaṃ dātuṃ okāsaṃ alabhamānena sambādhappattena ^a^V3.0283^ea^ viya nibbattitaṃ nāvāsahassassa bhaṇḍaṃ ekaṃ nāvaṃ āropanakālo viya, sakaṭasahassassa bhaṇḍaṃ ekaṃ sakaṭaṃ āropanakālo viya, pañcavīsatiyā gaṅgānaṃ sambhijja mukhadvāre ekato rāsībhūtakālo viya ca ahosi.</p>
<p>[03]Imāya buddharasmiyā obhāsamānassapi bhagavato purato anekāni daṇḍadīpikāsahassāni ukkhipiṃsu, tathā pacchato vāmapasse dakkhiṇapasse. Jātisumanacampakavanamālikārattuppalanīluppalabakulasinduvārādipupphāni ceva nīlapītādivaṇṇasugandhagandhacuṇṇāni ca cātuddīpikamahaāmeghavissaṭṭhā salilavuṭṭhiyo viya vippakiriṃsu. Pañcaṅgikatūriyanigghosā ceva buddhadhammasaṅghaguṇapaṭisaṃyuttā thutighosā ca sabbā disā pūrayamānā mukharā viya akaṃsu. Devasupaṇṇanāgayakkhagandhabbamanussānaṃ akkhīni amatapānaṃ viya labhiṃsu. Imasmiṃ pana ṭhāne ṭhatvā padasahassehi gamanavaṇṇaṃ vattuṃ vaṭṭati. Tatridaṃ mukhamattaṃ (ma. ni. aṭṭha. 2.22; udā. aṭṭha. 76) –</p>
<p>[21]‘‘Evaṃ ^a^M3.0311^ea^ sabbaṅgasampanno, kampayanto vasundharaṃ;</p>
<p>[22]Aheṭhayanto pāṇāni, yāti lokavināyako.</p>
<p>[21]‘‘Dakkhiṇaṃ paṭhamaṃ pādaṃ, uddharanto narāsabho;</p>
<p>[22]Gacchanto sirisampanno, sobhate dvipaduttamo.</p>
<p>[21]‘‘Gacchato buddhaseṭṭhassa, heṭṭhāpādatalaṃ mudu;</p>
<p>[22]Samaṃ samphusate bhūmiṃ, rajasānupalimpati.</p>
<p>[21]‘‘Ninnaṃ ṭhānaṃ unnamati, gacchante lokanāyake;</p>
<p>[22]Unnatañca samaṃ hoti, pathavī ca acetanā.</p>
<p>[21]‘‘Pāsāṇā sakkharā ceva, kathalā khāṇukaṇṭakā;</p>
<p>[22]Sabbe maggā vivajjanti, gacchante lokanāyake.</p>
<p>[21]‘‘Nātidūre uddharati, nāccāsanne ca nikkhipaṃ;</p>
<p>[22]Aghaṭṭayanto niyyāti, ubho jāṇū ca gopphake.</p>
<p>[21]‘‘Nātisīghaṃ ^a^V3.0284^ea^ pakkamati, sampannacaraṇo muni;</p>
<p>[22]Na cātisaṇikaṃ yāti, gacchamāno samāhito.</p>
<p>[21]‘‘Uddhaṃ adho tiriyañca, disañca vidisaṃ tathā;</p>
<p>[22]Na pekkhamāno so yāti, yugamattañhi pekkhati.</p>
<p>[21]‘‘Nāgavikkantacāro so, gamane sobhate jino;</p>
<p>[22]Cāru gacchati lokaggo, hāsayanto sadevake.</p>
<p>[21]‘‘Usabharājāva sobhanto, cātucārīva kesarī;</p>
<p>[22]Tosayanto bahū satte, gāmaseṭṭhaṃ upāgamī’’ti. (ma. ni. aṭṭha. 2.22; udā. aṭṭha. 76);</p>
<p>[03]Vaṇṇakālo nāma kiresa. Evaṃvidhesu kālesu bhagavato sarīravaṇṇe vā guṇavaṇṇe vā dhammakathikassa thāmoyeva pamāṇaṃ. Cuṇṇiyapadehi gāthābandhehi vā yattakaṃ sakkoti, tattakaṃ vattabbaṃ, ‘‘dukkathita’’nti vā ‘‘atitthena pakkhando’’ti vā na vattabbo. Aparimāṇavaṇṇā hi buddhā bhagavanto, tesaṃ buddhāpi anavasesato vaṇṇaṃ vattuṃ asamatthā. Sakalampi hi kappaṃ vadantā pariyosāpetuṃ na sakkonti, pageva itarā pajāti. Iminā sirivilāsena alaṅkatapaṭiyattaṃ pāṭaligāmaṃ pavisitvā bhagavā pasannacittena janena pupphagandhadhūmavāsacuṇṇādīhi pūjiyamāno āvasathāgāraṃ ^a^M3.0312^ea^ pāvisi. Tena vuttaṃ ‘‘atha kho bhagavā nivāsetvā pattacīvaramādāya saddhiṃ bhikkhusaṅghena yena āvasathāgāraṃ tenupasaṅkamī’’ti.</p>
<p>[03]^b^Pāde pakkhāletvā^eb^ti yadipi bhagavato pāde rajojallaṃ na upalimpati, tesaṃ pana upāsakānaṃ kusalābhivuddhiṃ ākaṅkhanto paresaṃ diṭṭhānugatiṃ āpajjanatthaṃ bhagavā pāde pakkhālesi. Apica upādinnakasarīraṃ nāma sītikātabbampi hotīti tadatthampi bhagavā nahānapādadhovanāni karotiyeva. ^b^Bhagavantaṃyeva purakkhatvā^eb^ti bhagavantaṃ purato katvā. Tattha bhagavā bhikkhūnañceva upāsakānañca majjhe nisinno gandhodakena nahāpetvā dukūlacumbaṭena vodakaṃ katvā jātihiṅgulakena majjitvā rattakambalapaliveṭhite pīṭhe ṭhapitā rattasuvaṇṇaghanapaṭimā viya ativiya virocittha. Ayaṃ panettha porāṇānaṃ vaṇṇabhaṇanamaggo –</p>
<p>[21]‘‘Gantvāna ^a^V3.0285^ea^ maṇḍalamāḷaṃ, nāgavikkantacāraṇo;</p>
<p>[22]Obhāsayanto lokaggo, nisīdi varamāsane.</p>
<p>[21]‘‘Tahiṃ nisinno naradammasārathi,</p>
<p>[27]Devātidevo satapuññalakkhaṇo;</p>
<p>[26]Buddhāsane majjhagato virocati,</p>
<p>[22]Suvaṇṇanekkhaṃ viya paṇḍukambale.</p>
<p>[21]‘‘Nekkhaṃ jambonadasseva, nikkhittaṃ paṇḍukambale;</p>
<p>[22]Virocati vītamalo, maṇi verocano yathā.</p>
<p>[21]‘‘Mahāsālova samphullo, merurājāvalaṅkato;</p>
<p>[22]Suvaṇṇathūpasaṅkāso, padumo kosako yathā.</p>
<p>[21]‘‘Jalanto dīparukkhova, pabbatagge yathā sikhī;</p>
<p>[22]Devānaṃ pāricchattova, sabbaphullo virocathā’’ti. (ma. ni. aṭṭha. 2.22; udā. aṭṭha. 76);</p>
<p>[03]^b^Pāṭaligāmike upāsake āmantesī^eb^ti yasmā tesu upāsakesu bahū janā sīle patiṭṭhitā, tasmā paṭhamaṃ tāva sīlavipattiyā ādīnavaṃ pakāsetvā pacchā sīlasampadāya ānisaṃsaṃ dassetuṃ ^b^‘‘pañcime gahapatayo’’^eb^tiādinā dhammadesanatthaṃ āmantesi. Tattha ^b^dussīlo^eb^ti ^a^M3.0313^ea^ nissīlo (dī. ni. aṭṭha. 2.149; a. ni. aṭṭha. 3.5.213; udā. aṭṭha. 76). Abhāvattho hettha ^b^du^eb^-saddo ‘‘duppañño’’tiādīsu viya. ^b^Sīlavipanno^eb^ti vipannasīlo bhinnasaṃvaro. Ettha ca ‘‘dussīlo’’ti padena puggalassa sīlābhāvo vutto. So panassa sīlābhāvo duvidho asamādānena vā samādinnassa bhedena vāti. Tesu purimo na tathā sāvajjo, yathā dutiyo sāvajjataro. Yathādhippetādīnavanimittaṃ sīlābhāvaṃ puggalādhiṭṭhānāya desanāya dassetuṃ ^b^‘‘sīlavipanno’’^eb^ti vuttaṃ, tena ‘‘dussīlo’’ti padassa atthaṃ dasseti. ^b^Pamādādhikaraṇa^eb^nti pamādakāraṇā. Idañca suttaṃ gahaṭṭhānaṃ vasena āgataṃ, pabbajitānampi pana labbhateva. Gahaṭṭho hi yena yena sippaṭṭhānena jīvikaṃ kappeti yadi kasiyā yadi vaṇijjāya yadi gorakkhena. Pāṇātipātādivasena pamatto taṃ taṃ yathākālaṃ sampādetuṃ na sakkoti, athassa ^a^V3.0286^ea^ kammaṃ vinassati. Māghātakāle pāṇātipātaṃ pana adinnādānādīni ca karonto daṇḍavasena mahatiṃ bhogajāniṃ nigacchati. Pabbajito dussīlo pamādakāraṇā sīlato buddhavacanato jhānato sattaariyadhanato ca jāniṃ nigacchati.</p>
<p>[03]^b^Pāpako kittisaddo^eb^ti gahaṭṭhassa ‘‘asuko asukakule jāto dussīlo pāpadhammo pariccattaidhalokaparaloko salākabhattamattampi na detī’’ti catuparisamajjhe pāpako kittisaddo abbhuggacchati. Pabbajitassa ‘‘asuko nāma satthusāsane pabbajitvā nāsakkhi sīlāni rakkhituṃ, na buddhavacanaṃ uggahetuṃ, vejjakammādīhi jīvati, chahi agāravehi samannāgato’’ti evaṃ pāpako kittisaddo abbhuggacchati.</p>
<p>[03]^b^Avisārado^eb^ti gahaṭṭho tāva ‘‘avassaṃ bahūnaṃ sannipātaṭṭhāne koci mama kammaṃ jānissati, atha maṃ niggaṇhissantī’’ti vā, ‘‘rājakulassa vā dassantī’’ti sabhayo upasaṅkamati, maṅkubhūto pattakkhandho adhomukho nisīdati, visārado hutvā kathetuṃ na sakkoti. Pabbajitopi ‘‘bahū bhikkhū sannipatitā, avassaṃ koci mama kammaṃ jānissati, atha me uposathampi pavāraṇampi ṭhapetvā sāmaññato cāvetvā nikkaḍḍhissantī’’ti sabhayo upasaṅkamati, visārado hutvā kathetuṃ na sakkoti. Ekacco pana dussīlopi samāno dappito viya vadati, sopi ajjhāsayena maṅku hotiyeva vippaṭisārībhāvato.</p>
<p>[03]^b^Sammūḷho^eb^^a^M3.0314^ea^^b^kālaṃ karotī^eb^ti dussīlassa hi maraṇamañce nipannassa dussīlyakammānaṃ samādāya vattitaṭṭhānāni āpāthamāgacchanti. So ummīletvā attano puttadārādidassanavasena idhalokaṃ passati, nimīletvā gatinimittupaṭṭhānavasena paralokaṃ passati, tassa cattāro apāyā kammānurūpaṃ upaṭṭhahanti. Sattisatena pahariyamāno viya aggijālāya āliṅgiyamāno viya ca hoti. So ‘‘vāretha vārethā’’ti viravantova marati. Tena vuttaṃ ‘‘sammūḷho kālaṃ karotī’’ti.</p>
<p>[03]^b^Kāyassa bhedā^eb^ti upādinnakakkhandhapariccāgā. ^b^Paraṃ maraṇā^eb^ti tadanantaraṃ abhinibbattakkhandhaggahaṇe. Atha vā ^b^kāyassa bhedā^eb^ti jīvitindriyassa upacchedā. ^b^Paraṃ maraṇā^eb^ti cutito uddhaṃ. ^b^Apāya^eb^ntiādi sabbaṃ nirayavevacanaṃ. Nirayo hi saggamokkhahetubhūtā puññasaṅkhātā ayā apetattā, sukhānaṃ vā āyassa āgamanassa abhāvā apāyo. Dukkhassa gati paṭisaraṇanti ^b^duggati,^eb^ dosabahulatāya vā duṭṭhena kammunā nibbattā gatīti ^b^duggati^eb^. Vivasā ^a^V3.0287^ea^ nipatanti ettha dukkaṭakārinoti ^b^vinipāto,^eb^ vinassantā vā ettha nipatanti saṃbhijjamānaṅgapaccaṅgāti ^b^vinipāto^eb^. Natthi ettha assādasaññito ayoti ^b^nirayo^eb^.</p>
<p>[03]Atha vā apāyaggahaṇena tiracchānayoniṃ dīpeti. Tiracchānayoni hi apāyo sugatito apetattā, na duggati mahesakkhānaṃ nāgarājādīnaṃ sambhavato. Duggatiggahaṇena pettivisayaṃ dīpeti. So hi apāyo ceva duggati ca sugatito apetattā dukkhassa ca gatibhūtattā, na tu vinipāto asurasadisaṃ avinipatitattā. Petamahiddhikānaṃ vimānānipi nibbattanti. Vinipātaggahaṇena asurakāyaṃ dīpeti. So hi yathāvuttenatthena apāyo ceva duggati ca sabbasampattisamussayehi vinipātattā vinipātoti ca vuccati. Nirayaggahaṇena pana avīciādikaṃ anekappakāraṃ nirayameva dīpeti. ^b^Upapajjatī^eb^ti nibbattati.</p>
<p>[03]^b^Ānisaṃsakathā^eb^ vuttavipariyāyena veditabbā. Ayaṃ pana viseso – ^b^sīlavā^eb^ti samādānavasena sīlavā. ^b^Sīlasampanno^eb^ti parisuddhaṃ paripuṇṇañca katvā sīlassa sampādanena sīlasampanno. ^b^Bhogakkhandha^eb^nti bhogarāsiṃ. ^b^Sugatiṃ saggaṃ loka^eb^nti ettha sugatiggahaṇena manussagatipi saṅgayhati, saggaggahaṇena devagati eva. Tattha sundarā gatīti ^b^sugati,^eb^ rūpādīhi ^a^M3.0315^ea^ visayehi suṭṭhu aggoti ^b^saggo,^eb^ so sabbopi lujjanapalujjanaṭṭhena ^b^loko^eb^ti.</p>
<p>[03]^b^Pāṭaligāmike upāsake bahudeva rattiṃ dhammiyā kathāyā^eb^ti aññāyapi pāḷimuttāya dhammakathāya ceva āvasathānumodanakathāya ca. Tadā hi bhagavā yasmā ajātasattunā tattha pāṭaliputtanagaraṃ māpentena aññāsu gāmanigamarājadhānīsu ye sīlācārasampannā kuṭumbikā, te ānetvā dhanadhaññāni gharavatthukhettavatthādīni ceva parihārañca dāpetvā nivesiyanti, tasmā pāṭaligāmikā upāsakā ānisaṃsadassāvitāya visesato sīlagarukāti sabbaguṇānañca sīlassa adhiṭṭhānabhāvato tesaṃ paṭhamaṃ sīlānisaṃse pakāsetvā tato paraṃ ākāsagaṅgaṃ otārento viya pathavojaṃ ākaḍḍhanto viya mahājambuṃ matthake gahetvā cālento viya yojanappamāṇaṃ mahāmadhuṃ cakkayantena pīḷetvā sumadhurarasaṃ pāyamāno viya ca pāṭaligāmikānaṃ upāsakānaṃ hitasukhāvahaṃ pakiṇṇakakathaṃ kathentopi ‘‘āvāsadānaṃ nāmetaṃ gahapatayo mahantaṃ puññaṃ, tumhākaṃ āvāso mayā paribhutto, bhikkhusaṅghena paribhutto, mayā ca bhikkhusaṅghena ca paribhutte dhammaratanenapi paribhuttoyeva hoti, evaṃ tīhi ratanehi paribhutte aparimeyyova vipāko, apica āvāsadānasmiṃ dinne sabbadānaṃ dinnameva hoti, bhūmaṭṭhakapaṇṇasālāya vā sākhāmaṇḍapassa vā saṅghaṃ uddissa katassa ānisaṃso paricchindituṃ na sakkā. Āvāsadānānubhāvena ^a^V3.0288^ea^ hi bhave nibbattamānassapi sampīḷitagabbhavāso nāma na hoti, dvādasahattho ovarako viyassa mātukucchi asambādhova hotī’’ti evaṃ nānānayavicittaṃ bahuṃ dhammakathaṃ kathetvā –</p>
<p>[21]‘‘Sītaṃ uṇhaṃ paṭihanti, tato vāḷamigāni ca;</p>
<p>[22]Sarīsape ca makase, sisire cāpi vuṭṭhiyo.</p>
<p>[21]‘‘Tato vātātapo ghoro, sañjāto paṭihaññati;</p>
<p>[22]Leṇatthañca sukhatthañca, jhāyituñca vipassituṃ.</p>
<p>[21]‘‘Vihāradānaṃ saṅghassa, aggaṃ buddhena vaṇṇitaṃ;</p>
<p>[22]Tasmā hi paṇḍito poso, sampassaṃ atthamattano.</p>
<p>[21]‘‘Vihāre ^a^M3.0316^ea^ kāraye ramme, vāsayettha bahussute;</p>
<p>[22]Tesaṃ annañca pānañca, vatthasenāsanāni ca.</p>
<p>[21]‘‘Dadeyya ujubhūtesu, vippasannena cetasā;</p>
<p>[27]Te tassa dhammaṃ desenti, sabbadukkhāpanūdanaṃ;</p>
<p>[22]Yaṃ so dhammaṃ idhaññāya, parinibbāti anāsavo’’ti. (cūḷava. 295, 315) –</p>
<p>[07]Evaṃ ayampi āvāsadāne ānisaṃso ayampi āvāsadāne ānisaṃsoti bahudeva rattiṃ atirekadiyaḍḍhayāmaṃ āvāsadānānisaṃsaṃ kathesi. Tattha imā gāthāva saṅgahaṃ āruḷhā, pakiṇṇakadhammadesanā pana saṅgahaṃ na ārohati. ^b^Sandassetvā^eb^tiādīni vuttatthāneva.</p>
<p>[03]^b^Abhikkantā^eb^ti atikkantā dve yāmā gatā. ^b^Yassadāni tumhe kālaṃ maññathā^eb^ti yassa gamanassa tumhe kālaṃ maññatha, gamanakālo tumhākaṃ, gacchathāti vuttaṃ hoti. Kasmā pana bhagavā te uyyojesīti? Anukampāya. Tiyāmarattiñhi nisīditvā vītināmentānaṃ tesaṃ sarīre ābādho uppajjeyya, bhikkhusaṅghopi ca mahā, tassa sayananisajjānaṃ okāsaṃ laddhuṃ vaṭṭati, iti ubhayānukampāya uyyojesi.</p>
<p>[03]^b^Suññāgāra^eb^nti ^a^V3.0289^ea^ pāṭiyekkaṃ suññāgāraṃ nāma tattha natthi. Te kira gahapatayo tasseva āvasathāgārassa ekapasse paṭasāṇiṃ parikkhipāpetvā kappiyamañcaṃ paññapetvā tattha kappiyapaccattharaṇāni attharitvā upari suvaṇṇarajatatārakagandhamālādidāmapaṭimaṇḍitaṃ vitānaṃ bandhitvā gandhatelapadīpaṃ āropayiṃsu ‘‘appeva nāma satthā dhammāsanato vuṭṭhāya thokaṃ vissametukāmo idha nipajjeyya, evaṃ no idaṃ āvasathāgāraṃ bhagavatā catūhi iriyāpathehi paribhuttaṃ dīgharattaṃ hitāya sukhāya bhavissatī’’ti. Satthāpi tadeva sandhāya tattha saṅghāṭiṃ paññapetvā sīhaseyyaṃ kappesi. Taṃ sandhāya vuttaṃ ‘‘suññāgāraṃ pāvisī’’ti. Tattha pādadhovanaṭṭhānato paṭṭhāya yāva dhammāsanā agamāsi, ettake ṭhāne gamanaṃ nipphannaṃ. Dhammāsanaṃ patvā thokaṃ aṭṭhāsi, idaṃ tattha ṭhānaṃ. Dve yāme dhammāsane nisīdi, ettake ṭhāne nisajjā nipphannā. Upāsake uyyojetvā dhammāsanato oruyha yathāvutte ṭhāne sīhaseyyaṃ kappesi ^a^M3.0317^ea^. Etaṃ ṭhānaṃ bhagavatā catūhi iriyāpathehi paribhuttaṃ ahosīti.</p>
<p>[06]Pāṭaligāmavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Sunidhavassakāravatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^286^eb^^b^.^eb^^b^Sunidhavassakārā^eb^ti (dī. ni. 2.153; udā. aṭṭha. 76) sunidho ca vassakāro ca dve brāhmaṇā. ^b^Magadhamahāmattā^eb^ti magadharañño mahāamaccā, magadharaṭṭhe vā mahāmattā, mahatiyā issariyamattāya samannāgatāti magadhamahāmattā. ^b^Pāṭaligāme nagaraṃ māpentī^eb^ti pāṭaligāmantasaṅkhāte bhūmippadese nagaraṃ māpenti, pubbe ‘‘pāṭaligāmo’’ti laddhanāmaṃ ṭhānaṃ idāni nagaraṃ katvā māpentīti attho. ^b^Vajjīnaṃ paṭibāhāyā^eb^ti licchavirājūnaṃ āyamukhapacchindanatthaṃ. ^b^Vatthūnī^eb^ti gharavatthūni gharapatiṭṭhāpanaṭṭhānāni. ^b^Cittāni namanti nivesanāni māpetu^eb^nti rañño rājamahāmattānañca nivesanāni māpetuṃ vatthuvijjāpāṭhakānaṃ cittāni namanti. Te kira attano sippānubhāvena heṭṭhāpathaviyaṃ tiṃsahatthamatte ṭhāne ‘‘idha nāgānaṃ nivāsapariggaho, idha yakkhānaṃ, idha bhūtānaṃ nivāsapariggaho, idha pāsāṇo vā khāṇuko vā atthī’’ti jānanti, te tadā sippaṃ jappitvā tādisaṃ sārambhaṭṭhānaṃ pariharitvā anārambhe ṭhāne tāhi vatthupariggāhikāhi devatāhi saddhiṃ mantayamānā viya taṃtaṃgehāni māpenti.</p>
<p>[03]Atha vā nesaṃ sarīre devatā adhimuccitvā tattha tattha nivesanāni māpetuṃ cittaṃ nāmenti. Tā catūsu koṇesu khāṇuke koṭṭetvā vatthumhi gahitamatte paṭivigacchanti. Saddhānaṃ kulānaṃ ^a^V3.0290^ea^ saddhā devatā tathā karonti, assaddhānaṃ kulānaṃ assaddhā devatā ca. Kiṃ kāraṇā? Saddhānañhi evaṃ hoti ‘‘idha manussā nivesanaṃ māpentā paṭhamaṃ bhikkhusaṅghaṃ nisīdāpetvā maṅgalaṃ vadāpessanti, atha mayaṃ sīlavantānaṃ dassanaṃ dhammakathaṃ pañhavissajjanaṃ anumodanañca sotuṃ labhissāma, manussādānaṃ datvā amhākaṃ pattiṃ dassantī’’ti. Assaddhā devatāpi ‘‘attano icchānurūpaṃ tesaṃ paṭipattiṃ passituṃ kathañca sotuṃ labhissāmā’’ti tathā karonti.</p>
<p>[03]^b^Tāvatiṃsehī^eb^ti ^a^M3.0318^ea^ yathā hi ekasmiṃ kule ekaṃ paṇḍitaṃ manussaṃ, ekasmiñca vihāre ekaṃ bahussutaṃ bhikkhuṃ upādāya ‘‘asukakule manussā paṇḍitā, asukavihāre bhikkhū bahussutā’’ti saddo abbhuggacchati, evamevaṃ sakkaṃ devarājānaṃ vissakammañca devaputtaṃ upādāya ‘‘tāvatiṃsā paṇḍitā’’ti saddo abbhuggato. Tenāha ‘‘tāvatiṃsehī’’ti. ^b^Seyyathāpī^eb^tiādinā devehi tāvatiṃsehi saddhiṃ mantetvā viya sunidhavassakārā nagaraṃ māpentīti dasseti.</p>
<p>[03]^b^Yāvatā ariyaṃ āyatana^eb^nti yattakaṃ ariyamanussānaṃ osaraṇaṭṭhānaṃ nāma atthi. ^b^Yāvatā vaṇippatho^eb^ti yattakaṃ vāṇijānaṃ āhaṭabhaṇḍassa rāsivaseneva kayavikkayaṭṭhānaṃ nāma, vāṇijānaṃ vasanaṭṭhānaṃ vā atthi. ^b^Idaṃ agganagara^eb^nti tesaṃ ariyāyatanavaṇippathānaṃ idaṃ nagaraṃ aggaṃ bhavissati jeṭṭhakaṃ pāmokkhaṃ. ^b^Puṭabhedana^eb^nti bhaṇḍapuṭabhedanaṭṭhānaṃ, bhaṇḍaganthikānaṃ mocanaṭṭhānanti vuttaṃ hoti. Sakalajambudīpe aladdhabhaṇḍampi hi idheva labhissati, aññattha vikkayaṃ agacchantampi idha vikkayaṃ gacchissati, tasmā idheva puṭaṃ bhindissatīti attho. Āyanti yāni catūsu dvāresu cattāri, sabhāyaṃ ekanti evaṃ divase divase pañcasatasahassāni tattha uṭṭhahissanti, tānissa bhāvīni āyāni dasseti. ^b^Aggito vā^eb^tiādīsu ca-kārattho ^b^vā^eb^-saddo, agginā ca udakena ca mithubhedena ca nassissatīti attho. Tassa hi eko koṭṭhāso agginā nassissati, nibbāpetumpi naṃ na sakkhissati, ekaṃ koṭṭhāsaṃ gaṅgā gahetvā gamissati, eko iminā akathitaṃ amussa, amunā akathitaṃ imassa vadantānaṃ pisuṇavācānaṃ vasena bhinnānaṃ manussānaṃ aññamaññabhedena vinassissati.</p>
<p>[03]Evaṃ vatvā bhagavā paccūsakāle gaṅgātīraṃ gantvā katamukhadhovano bhikkhācārakālaṃ āgamayamāno nisīdi. Sunidhavassakārāpi ‘‘amhākaṃ rājā samaṇassa gotamassa upaṭṭhāko, so amhe upagate pucchissati ‘satthā kira pāṭaligāmaṃ agamāsi, kiṃ tassa santikaṃ upasaṅkamittha, na upasaṅkamitthā’ti, ‘upasaṅkamimhā’ti ca vutte ‘nimantayittha, na nimantayitthā’ti ^a^V3.0291^ea^ pucchissati, ‘na nimantayimhā’ti ca vutte amhākaṃ dosaṃ āropetvā niggaṇhissati, idañcāpi mayaṃ akataṭṭhāne nagaraṃ māpema, samaṇassa kho ^a^M3.0319^ea^ pana gotamassa gatagataṭṭhāne kāḷakaṇṇisattā paṭikkamanti, taṃ mayaṃ nagaramaṅgalaṃ vācāpessāmā’’ti cintetvā satthāraṃ upasaṅkamitvā nimantayiṃsu. Tena vuttaṃ ^b^‘‘atha kho sunidhavassakārā’’^eb^tiādi. ^b^Pubbaṇhasamaya^eb^nti pubbaṇhakāle. ^b^Nivāsetvā^eb^ti gāmappavesananīhārena nivāsanaṃ nivāsetvā kāyabandhanaṃ bandhitvā. ^b^Pattacīvaramādāyā^eb^ti pattañca cīvarañca ādiyitvā kāyapaṭibaddhaṃ katvā, cīvaraṃ pārupitvā pattaṃ hatthena gahetvāti attho.</p>
<p>[03]^b^Sīlavantetthā^eb^ti sīlavante ettha attano vasanaṭṭhāne. ^b^Saññate^eb^ti kāyavācācittehi saññate. ^b^Tāsaṃ dakkhiṇamādise^eb^ti saṅghassa dinne cattāro paccaye tāsaṃ gharadevatānaṃ ādiseyyapattiṃ dadeyya. ^b^Pūjitā pūjayantī^eb^ti ‘‘ime manussā amhākaṃ ñātakāpi na honti, tathāpi no pattiṃ dentīti ārakkhaṃ susaṃvihitaṃ karothā’’ti suṭṭhu ārakkhaṃ karonti. ^b^Mānitā mānayantī^eb^ti kālānukālaṃ balikammakaraṇena mānitā ‘‘ete manussā amhākaṃ ñātakāpi na honti, tathāpi catumāsachamāsantare no balikammaṃ karontī’’ti mānenti uppannaparissayaṃ haranti. ^b^Tato na^eb^nti tato naṃ paṇḍitajātikaṃ manussaṃ. ^b^Orasa^eb^nti ure ṭhapetvā saṃvaḍḍhitaṃ, yathā mātā orasaṃ puttaṃ anukampati, uppannaparissayaharaṇatthamevassa vāyamati, evaṃ anukampantīti attho. ^b^Bhadrāni passatī^eb^ti sundarāni passati.</p>
<p>[03]^b^Anumoditvā^eb^ti tehi tadā pasutapuññassa anumodanavasena tesaṃ dhammakathaṃ katvā. Sunidhavassakārāpi ‘‘yā tattha devatā āsuṃ, tāsaṃ dakkhiṇamādise’’ti bhagavato vacanaṃ sutvā devatānaṃ pattiṃ adaṃsu. ^b^Taṃ gotamadvāraṃ nāma ahosī^eb^ti tassa nagarassa yena dvārena bhagavā nikkhami, taṃ gotamadvāraṃ nāma ahosi. Gaṅgāya pana uttaraṇatthaṃ anotiṇṇattā gotamatitthaṃ nāma nāhosi. ^b^Pūrā^eb^ti puṇṇā. ^b^Samatittikā^eb^ti tīrasamaṃ udakassa tittā bharitā. ^b^Kākapeyyā^eb^ti tīre ṭhitakākehi pātuṃ sakkuṇeyyaudakā. Tīhipi padehi ubhatokūlasamaṃ paripuṇṇabhāvameva vadati. ^b^Uḷumpa^eb^nti pāragamanatthāya lahuke dārudaṇḍe gahetvā kavāṭaphalake viya aññamaññasambandhe kātuṃ āṇiyo koṭṭetvā nāvāsaṅkhepena kataṃ. ^b^Kulla^eb^nti veḷunaḷādike saṅgharitvā valliādīhi kalāpavasena bandhitvā kataṃ.</p>
<p>[03]^b^Etamatthaṃ^eb^^a^M3.0320^ea^^b^viditvā^eb^ti etaṃ mahājanassa gaṅgudakamattassapi kevalaṃ tarituṃ asamatthataṃ, attano pana bhikkhusaṅghassa ca atigambhīravitthataṃ saṃsāramahaṇṇavaṃ taritvā ṭhitabhāvañca sabbākārato ^a^V3.0292^ea^ viditvā tadatthaparidīpanaṃ imaṃ udānaṃ udānesi. Udānagāthāya attho pana aṭṭhakathāyaṃ dassitoyeva. Tattha ^b^udakaṭṭhānassetaṃ adhivacana^eb^nti yathāvuttassa yassa kassaci udakaṭṭhānassa etaṃ aṇṇavanti adhivacanaṃ, na samuddassevāti adhippāyo. ^b^Sara^eb^nti idha nadī adhippetā sarati sandatīti katvā. ^b^Gambhīraṃ vitthata^eb^nti agādhaṭṭhena gambhīraṃ, sakalalokattayabyāpitāya vitthataṃ. ^b^Visajjā^eb^ti anāsajja appatvā eva pallalāni tesaṃ ataraṇato. ^b^Kullañhi jano bandhatī^eb^ti kullaṃ bandhituṃ āyāsaṃ āpajjati. ^b^Vinā eva kullenā^eb^ti īdisaṃ udakaṃ kullena īdisena vinā eva. ^b^Tiṇṇā medhāvino janā^eb^ti ariyamaggañāṇasaṅkhātāya medhāya samannāgatattā medhāvino buddhā ca buddhasāvakā ca tiṇṇā paratīre patiṭṭhitā.</p>
<p>[06]Sunidhavassakāravatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Koṭigāme saccakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^287^eb^^b^.^eb^^b^Koṭigāmo^eb^ti mahāpanādassa rañño pāsādakoṭiyaṃ katagāmo, patitassa pāsādassa thupikāya patiṭṭhitaṭṭhāne niviṭṭhagāmoti attho. ^b^Ariyasaccāna^eb^nti ye paṭivijjhanti, tesaṃ ariyabhāvakarānaṃ saccānaṃ. ^b^Ananubodhā^eb^ti abujjhanena ajānanena. ^b^Appaṭivedhā^eb^ti appaṭivijjhanena. ^b^Anubodho^eb^ cettha pubbabhāgiyañāṇaṃ, ^b^paṭivedho^eb^ maggañāṇena abhisamayo. Tattha yasmā anubodhapubbako paṭivedho anubodhena vinā na hoti, anubodhopi ekacco paṭivedhasambandho tadubhayābhāvahetukañca vaṭṭe saṃsaraṇaṃ, tasmā vuttaṃ ‘‘ananubodhā…pe… tumhākañcā’’ti. Tattha ^b^sandhāvita^eb^nti paṭisandhiggahaṇavasena bhavato bhavantarupagamanena sandhāvitaṃ. ^b^Saṃsarita^eb^nti aparāparaṃ cavanupapajjanavasena saṃsaritaṃ. ^b^Mamañceva tumhākañcā^eb^ti mayā ca tumhehi ca. Atha vā ^b^sandhāvitaṃ saṃsarita^eb^nti sandhāvanaṃ saṃsaraṇaṃ mamañceva tumhākañca ahosīti evamettha attho veditabbo.</p>
<p>[03]^b^Saṃsita^eb^nti ^a^M3.0321^ea^ saṃsaritaṃ. ^b^Bhavanetti samūhatā^eb^ti dīgharajjuyā baddhasakuṇaṃ viya rajjuhattho puriso desantaraṃ, taṇhārajjuyā baddhasattasantānaṃ abhisaṅkhāro bhavantaraṃ neti etāyāti bhavanetti, sā bhavato bhavaṃ nayanasamatthā taṇhārajju ariyamaggasatthena suṭṭhu hatā chinnā appavattikatāti bhavanetti samūhatā.</p>
</h4>
</h3>
</h2>
<h2>
<h2n>Ambapālīvatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^288^eb^^b^.^eb^^b^Yānassa^eb^^a^V3.0293^ea^^b^bhūmī^eb^ti yattha sakkā hoti yānaṃ āruyha yānena gantuṃ, ayaṃ yānassa bhūmi nāma. ^b^Yānā paccorohitvā^eb^ti vihārassa bahidvārakoṭṭhake yānato orohitvā.</p>
</h4>
</h3>
</h2>
<h2>
<h2n>Licchavīvatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^289^eb^^b^.^eb^^b^Nīlā^eb^ti idaṃ sabbasaṅgāhakavacanaṃ. ^b^Nīlavaṇṇā^eb^tiādi tasseva vibhāgadassanatthaṃ. Tattha na tesaṃ pakativaṇṇo nīlo, nīlavilepanavilittattā panetaṃ vuttaṃ. ^b^Nīlavatthā^eb^ti paṭadukūlakoseyyādīnipi nesaṃ nīlāneva honti. ^b^Nīlālaṅkārā^eb^ti nīlamaṇialaṅkārehi nīlapupphehi ca alaṅkatā. Te kira alaṅkārā suvaṇṇavicittāpi indanīlamaṇiobhāsehi ekanīlā viya khāyanti, rathāpi nesaṃ nīlamaṇikhacitā nīlavatthaparikkhittā nīladhajanīlavammikehi nīlābharaṇehi nīlaassehi yuttā, patodayaṭṭhiyopi nīlāyevāti iminā nayena sabbapadesu attho veditabbo. ^b^Paṭivaṭṭesī^eb^ti pahari. ^b^Kissa je ambapālī^eb^ti ^b^je^eb^-ti ālapanaṃ, bhoti ambapāli kiṃkāraṇāti vuttaṃ hoti. ^b^Sāhāra^eb^nti ettha āharanti imasmā rājapurisā balinti ^b^āhāro,^eb^ tabbhuttajanapado. Tena sahitaṃ sāhāraṃ, sajanapadanti attho. ^b^Aṅguliṃ phoṭesu^eb^nti aṅguliṃ cālesuṃ. ^b^Ambakāyā^eb^ti mātugāmena. Upacāravacanañhetaṃ, itthīsu yadidaṃ ambakā mātugāmo jananikāti. ^b^Olokethā^eb^ti passatha. ^b^Apalokethā^eb^ti apavattitvā oloketha, punappunaṃ passathāti attho. ^b^Upasaṃharathā^eb^ti upanetha, imaṃ licchavīparisaṃ tumhākaṃ cittena tāvatiṃsasadisaṃ upasaṃharatha upanetha allīyāpetha. Yatheva tāvatiṃsā ^a^M3.0322^ea^ abhirūpā pāsādikā nīlādinānāvaṇṇā, evamime licchavīrājānopīti tāvatiṃsehi samake katvā passathāti attho.</p>
<p>[03]Kasmā pana bhagavā anekasatehi suttehi cakkhādīnaṃ rūpādīsu nimittaggāhaṃ paṭisedhetvā idha mahantena ussāhena nimittaggāhe niyojetīti? Hitakāmatāya tesaṃ bhikkhūnaṃ yathā āyasmato nandassa hitakāmatāya saggasampattidassanatthaṃ. Tatra kira ekacce bhikkhū osannavīriyā, te sampattiyā palobhento ‘‘appamādena samaṇadhammaṃ karontānaṃ evarūpā issariyasampatti sulabhā’’ti samaṇadhamme ussāhajananatthaṃ āha. Atha vā nayidaṃ nimittaggāhe niyojanaṃ, kevalaṃ pana ‘‘dibbasampattisadisā etesaṃ rājūnaṃ issariyasampattī’’ti anupubbikathāya sampattikathanaṃ viya daṭṭhabbaṃ. Aniccalakkhaṇavibhāvanatthañcāpi evamāha. Na cirasseva ^a^V3.0294^ea^ hi sabbepime ajātasattussa vasena vināsaṃ pāpuṇissanti, atha nesaṃ rajjasirisampattiṃ disvā ṭhitabhikkhū ‘‘tathārūpāyapi nāma sirisampattiyā vināso paññāyissatī’’ti aniccalakkhaṇaṃ bhāvetvā saha paṭisambhidāhi arahattaṃ pāpuṇissantīti aniccalakkhaṇavibhāvanatthaṃ āha.</p>
<p>[03]^b^Adhivāsetū^eb^ti ambapāliyā nimantitabhāvaṃ ñatvāpi kasmā nimantentīti? Asaddahanatāya ca vattasīsena ca. Sā hi dhuttā itthī animantetvāpi ‘‘nimantesi’’nti vadeyyāti tesaṃ ahosi. Dhammaṃ sutvā gamanakāle ca nimantetvā gamanaṃ nāma manussānaṃ vattameva.</p>
<p>[06]Licchavīvatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Sīhasenāpativatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^290^eb^^b^.^eb^^b^Abhiññātā^eb^ti (a. ni. aṭṭha. 3.8.12) ñātā paññātā pākaṭā. ^b^Santhāgāre^eb^ti mahājanassa santhambhanāgāre vissamanatthāya kate agāre. Sā kira santhāgārasālā nagaramajjhe ahosi, catūsu dvāresu ṭhitānaṃ paññāyati, catūhi disāhi āgatamanussā paṭhamaṃ tattha vissamitvā pacchā attano attano phāsukaṭṭhānaṃ gacchanti. Rājakulānaṃ rajjakiccasantharaṇatthaṃ kataṃ ^a^M3.0323^ea^ agārantipi vadantiyeva. Tattha hi nisīditvā licchavīrājāno rajjakiccaṃ santharanti karonti vicārenti. ^b^Sannisinnā^eb^ti tesaṃ nisīdanatthaṃyeva paññattesu mahārahapaccattharaṇesu samussitasetacchattesu āsanesu sannisinnā. ^b^Anekapariyāyena buddhassa vaṇṇaṃ bhāsantī^eb^ti rājakulakiccañceva lokatthakiriyañca vicāretvā anekehi kāraṇehi buddhassa vaṇṇaṃ bhāsanti. Paṇḍitā hi te rājāno saddhāsampannā sotāpannāpi sakadāgāminopi anāgāminopi ariyasāvakā, te sabbepi lokiyajaṭaṃ bhinditvā buddhādīnaṃ tiṇṇaṃ ratanānaṃ vaṇṇaṃ bhāsanti.</p>
<p>[03]Tattha tividho buddhavaṇṇo nāma cariyavaṇṇo sarīravaṇṇo guṇavaṇṇoti. Tatrime rājāno cariyāya vaṇṇaṃ ārabhiṃsu – ‘‘dukkaraṃ vata kataṃ sammāsambuddhena kappasatasahassādhikāni cattāri asaṅkhyeyyāni dasa pāramiyo dasa upapāramiyo dasa paramatthapāramiyoti samatiṃsa pāramiyo pūrentena ñātatthacariyaṃ lokatthacariyaṃ buddhatthacariyaṃ matthakaṃ pāpetvā pañca mahāpariccāge pariccajantenā’’ti aḍḍhacchakkehi jātakasatehi buddhavaṇṇaṃ kathentā tusitabhavanaṃ pāpetvā ^a^V3.0295^ea^ ṭhapayiṃsu. Dhammassa vaṇṇaṃ bhāsantā panete ‘‘bhagavatā dhammo desito, nikāyato pañca nikāyā honti, piṭakato tīṇi piṭakāni, aṅgato nava aṅgāni, khandhato caturāsītidhammakkhandhasahassānī’’ti koṭṭhāsavasena dhammaguṇaṃ kathayiṃsu. Saṅghassa vaṇṇaṃ bhāsantā ‘‘satthu dhammadesanaṃ sutvā paṭiladdhasaddhā kulaputtā bhogakkhandhañceva ñātiparivaṭṭañca pahāya setacchattauparajjasenāpatiseṭṭhibhaṇḍāgārikaṭṭhānantarādīni agaṇayitvā nikkhamma satthu varasāsane pabbajanti, setacchattaṃ pahāya pabbajitānaṃ bhaddiyamahārājamahākappinapukkusātiādirājapabbajitānaṃyeva buddhakāle asīti sahassāni ahesuṃ, anekakoṭidhanaṃ pahāya pabbajitānaṃ pana yasakulaputtasoṇaseṭṭhiputtaraṭṭhapālaputtādīnaṃ paricchedo natthi, evarūpā ca evarūpā ca kulaputtā satthu sāsane pabbajantī’’ti pabbajjāsaṅkhepavasena saṅghaguṇaṃ kathayiṃsu.</p>
<p>[03]^b^Sīho senāpatī^eb^ti evaṃnāmako senāya adhipati. Vesāliyañhi satta sahassāni satta satāni satta ca rājāno, te sabbepi sannipatitvā sabbesaṃ manaṃ gahetvā ‘‘raṭṭhaṃ vicāretuṃ samatthaṃ ekaṃ vicinathā’’ti vicinantā sīharājakumāraṃ disvā ‘‘ayaṃ sakkhissatī’’ti sanniṭṭhānaṃ katvā tassa ^a^M3.0324^ea^ rattamaṇivaṇṇakambalapariyonaddhaṃ senāpaticchattaṃ adaṃsu. Taṃ sandhāya vuttaṃ ‘‘sīho senāpatī’’ti. ^b^Nigaṇṭhasāvako^eb^ti nigaṇṭhassa nāṭaputtassa paccayadāyako upaṭṭhāko. Jambudīpatalasmiñhi tayo janā nigaṇṭhānaṃ aggupaṭṭhākā – nāḷandāyaṃ upāli gahapati, kapilapure vappo sakko, vesāliyaṃ ayaṃ sīho senāpatīti. ^b^Nisinno hotī^eb^ti sesarājūnampi parisāya antare āsanāni paññāpayiṃsu, sīhassa pana majjhe ṭhāneti tasmiṃ paññatte mahārahe rājāsane nisinno hoti. ^b^Nissaṃsaya^eb^nti nibbicikicchaṃ addhā ekaṃsena. Na hete yassa vā tassa vā appesakkhassa evaṃ anekasatehi kāraṇehi vaṇṇaṃ bhāsanti.</p>
<p>[03]^b^Yena nigaṇṭho nāṭaputto tenupasaṅkamī^eb^ti nigaṇṭho kira nāṭaputto ‘‘sacāyaṃ sīho kassacideva samaṇassa gotamassa vaṇṇaṃ kathentassa sutvā samaṇaṃ gotamaṃ dassanāya upasaṅkamissati, mayhaṃ parihāni bhavissatī’’ti cintetvā paṭhamataraṃyeva sīhaṃ senāpatiṃ etadavoca ‘‘senāpati imasmiṃ loke ‘ahaṃ buddho ahaṃ buddho’ti bahū vadanti, sace tvaṃ kañci dassanāya upasaṅkamitukāmo ahosi, maṃ puccheyyāsi, ahaṃ te yuttaṭṭhānaññeva pesessāmi, ayuttaṭṭhānato nivāressāmī’’ti. So taṃ kathaṃ anussaritvā ‘‘sace maṃ pesessati, gamissāmi. No ce, na gamissāmī’’ti cintetvā yena nigaṇṭho nāṭaputto tenupasaṅkami.</p>
<p>[03]Athassa vacanaṃ sutvā nigaṇṭho mahāpabbatena viya balavasokena otthaṭo ‘‘yattha dānissāhaṃ ^a^V3.0296^ea^ gamanaṃ na icchāmi, tattheva gantukāmo jāto, hatohamasmī’’ti anattamano hutvā ‘‘paṭibāhanupāyamassa karissāmī’’ti cintetvā ^b^‘‘kiṃ pana tva’’^eb^ntiādimāha. Evaṃ vadanto carantaṃ goṇaṃ tuṇḍe paharanto viya jalamānaṃ padīpaṃ nibbāpento viya bhattabharitaṃ pattaṃ nikujjanto viya ca sīhassa uppannaṃ pītiṃ vināsesi. ^b^Gamikābhisaṅkhāro^eb^ti hatthiyānādīnaṃ yojāpanagandhamālādiggahaṇavasena pavatto payogo. ^b^So paṭippassambhī^eb^ti so vūpasanto.</p>
<p>[03]^b^Dutiyampi kho^eb^ti dutiyavārampi. Imasmiñca vāre buddhassa vaṇṇaṃ bhāsantā tusitabhavanato paṭṭhāya yāva mahābodhipallaṅkā dasabalassa heṭṭhā pādatalehi ^a^M3.0325^ea^ upari kesaggehi paricchinditvā dvattiṃsamahāpurisalakkhaṇaasītianubyañjanabyāmappabhāvasena sarīravaṇṇaṃ kathayiṃsu. Dhammassa vaṇṇaṃ bhāsantā ‘‘ekapadepi ekabyañjanepi avakkhalitaṃ nāma natthī’’ti sukathitavaseneva dhammaguṇaṃ kathayiṃsu. Saṅghassa vaṇṇaṃ bhāsantā ‘‘evarūpaṃ yasasirivibhavaṃ pahāya satthu sāsane pabbajitā na kosajjapakatikā honti, terasasu pana dhutaguṇesu paripūrakārino hutvā sattasu anupassanāsu kammaṃ karonti, aṭṭhatiṃsa ārammaṇavibhattiyo vaḷañjentī’’ti paṭipadāvasena saṅghaguṇe kathayiṃsu.</p>
<p>[03]Tatiyavāre pana buddhassa vaṇṇaṃ bhāsamānā ‘‘itipi so bhagavā’’ti suttantapariyāyeneva buddhaguṇe kathayiṃsu, ‘‘svākkhāto bhagavatā dhammo’’tiādinā suttantapariyāyeneva dhammaguṇe, ‘‘suppaṭipanno bhagavato sāvakasaṅgho’’tiādinā suttantapariyāyeneva saṅghaguṇe ca kathayiṃsu. Tato sīho cintesi ‘‘imesaṃ licchavīrājakulānaṃ tatiyadivasato paṭṭhāya buddhadhammasaṅghaguṇe kathentānaṃ mukhaṃ nappahoti, addhā anomaguṇasamannāgato so bhagavā, imaṃ dāni uppannaṃ pītiṃ avijahitvāva ahaṃ ajja sammāsambuddhaṃ passissāmī’’ti. Athassa ‘‘kiñhi me karissanti nigaṇṭhā’’ti vitakko udapādi. Tattha ^b^kiñhi me karissantī^eb^ti kiṃ nāma mayhaṃ nigaṇṭhā karissanti. ^b^Apalokitā vā anapalokitā vā^eb^ti āpucchitā vā anāpucchitā vā. Na hi me te āpucchitā yānavāhanasampattiissariyayasavisesaṃ dassanti, nāpi anāpucchitā māressanti, aphalaṃ etesaṃ āpucchananti adhippāyo.</p>
<p>[03]^b^Divā divassā^eb^ti divassa divā majjhanhike atikkantamatte. ^b^Vesāliyā niyyāsī^eb^ti yathā hi gimhakāle deve vuṭṭhe udakaṃ sandamānaṃ nadiṃ otaritvā thokameva gantvā tiṭṭhati nappavattati, evaṃ sīhassa paṭhamadivase ‘‘dasabalaṃ passissāmī’’ti uppannāya pītiyā nigaṇṭhena paṭibāhitakālo, yathā dutiyadivase deve vuṭṭhe udakaṃ sandamānaṃ nadiṃ otaritvā thokaṃ ^a^V3.0297^ea^ gantvā vālikāpuñjaṃ paharitvā appavattaṃ hoti, evaṃ sīhassa dutiyadivase ‘‘dasabalaṃ passissāmī’’ti uppannāya pītiyā nigaṇṭhena paṭibāhitakālo, yathā tatiyadivase deve vuṭṭhe udakaṃ sandamānaṃ nadiṃ otaritvā purāṇapaṇṇasukkhadaṇḍakanaḷakacavarādīni parikaḍḍhantaṃ vālikāpuñjaṃ bhinditvā samuddaninnameva ^a^M3.0326^ea^ hoti, evaṃ sīho tatiyadivase tiṇṇaṃ vatthūnaṃ guṇakathaṃ sutvā uppanne pītipāmojje ‘‘aphalā nigaṇṭhā, nipphalā nigaṇṭhā, kiṃ me ime karissanti, gamissāmahaṃ satthu santika’’nti gamanaṃ abhinīharitvā vesāliyā niyyāsi. Niyyanto ca ‘‘cirassāhaṃ dasabalassa santikaṃ gantukāmo jāto, na kho pana me yuttaṃ aññātakavesena gantu’’nti ‘‘ye keci dasabalassa santikaṃ gantukāmo, sabbe nikkhamantū’’ti ghosanaṃ kāretvā pañca rathasatāni yojāpetvā uttamarathe ṭhito tehi ceva pañcahi rathasatehi mahatiyā ca parisāya parivuto gandhapupphacuṇṇavāsādīni gāhāpetvā niyyāsi.</p>
<p>[03]^b^Yena bhagavā tenupasaṅkamī^eb^ti ārāmaṃ pavisanto dūratova asītianubyañjanabyāmappabhādvattiṃsamahāpurisalakkhaṇāni chabbaṇṇā ghanabuddharasmiyo disvā ‘‘evarūpaṃ nāma purisaṃ evaṃ āsanne vasantaṃ ettakaṃ kālaṃ nāddasaṃ, vañcito vatamhi, alābhā vata me’’ti cintetvā mahānidhiṃ disvā daliddapuriso viya sañjātapītipāmojjo yena bhagavā tenupasaṅkami. ^b^Dhammassa cānudhammaṃ byākarontī^eb^ti bhotā gotamena vuttakāraṇassa anukāraṇaṃ kathenti. Kāraṇavacano hettha ^b^dhamma^eb^-saddo ‘‘hetumhi ñāṇaṃ dhammapaṭisambhidā’’tiādīsu (vibha. 720) viya. ^b^Kāraṇa^eb^nti cettha tathāpavattassa saddassa attho adhippeto tassa pavattihetubhāvato. Atthappayutto hi saddappayogo. ^b^Anukāraṇa^eb^nti ca so evaṃ parehi tathā vuccamāno. ^b^Sahadhammiko vādānuvādo^eb^ti parehi vuttakāraṇena sakāraṇo hutvā tumhākaṃ vādo vā tato paraṃ tassa anuvādo vā koci appamattakopi viññūhi garahitabbaṃ ṭhānaṃ kāraṇaṃ na āgacchati. Idaṃ vuttaṃ hoti – kiṃ sabbākārenapi tava vāde gārayhakāraṇaṃ natthīti. ^b^Anabbhakkhātukāmā^eb^ti na abhūtena vattukāmā.</p>
<p>[03]^b^291-292^eb^^b^.^eb^^b^Atthi sīha pariyāyo^eb^tiādīnaṃ attho verañjakaṇḍe āgatanayeneva veditabbo. ^b^Paramena assāsenā^eb^ti catumaggacatuphalasaṅkhātena uttamaassāsena. ^b^Assāsāya dhammaṃ desetī^eb^ti assāsanatthāya santhambhanatthāya dhammaṃ deseti. Iti bhagavā aṭṭhahaṅgehi sīhasenāpatissa dhammaṃ deseti.</p>
<p>[03]^b^293^eb^^b^.^eb^^b^Anuviccakāra^eb^nti ^a^M3.0327^ea^ anuviditvā cintetvā tulayitvā kātabbaṃ karohīti vutta hoti. ^b^Sādhu hotī^eb^ti sundaro hoti. Tumhādisasmiñhi maṃ disvā maṃ saraṇaṃ gacchante nigaṇṭhaṃ disvā ^a^V3.0298^ea^ nigaṇṭhaṃ saraṇaṃ gacchante ‘‘kiṃ ayaṃ sīho diṭṭhadiṭṭhameva saraṇaṃ gacchatī’’ti garahā uppajjati, tasmā anuviccakāro tumhādisānaṃ sādhūti dasseti. ^b^Paṭākaṃ parihareyyu^eb^nti te kira evarūpaṃ sāvakaṃ labhitvā ‘‘asuko nāma rājā vā rājamahāmatto vā seṭṭhi vā amhākaṃ saraṇaṃ gato sāvako jāto’’ti paṭākaṃ ukkhipitvā nagare ghosentā āhiṇḍanti. Kasmā? ‘‘Evaṃ no mahantabhāvo āvi bhavissatī’’ti ca, sace panassa ‘‘kimahaṃ ete saraṇaṃ gato’’ti vippaṭisāro uppajjeyya, tampi so ‘‘etesaṃ me saraṇagatabhāvaṃ bahū jānanti, dukkaraṃ dāni paṭinivattitu’’nti vinodetvā na paṭikkamissatīti ca. Tenāha ‘‘paṭākaṃ parihareyyu’’nti. ^b^Opānabhūta^eb^nti paṭiyattaudapāno viya ṭhitaṃ. ^b^Kula^eb^nti tava nivesanaṃ. ^b^Dātabbaṃ maññeyyāsī^eb^ti pubbepi dasapi vīsatipi saṭṭhipi jane āgate disvā natthīti avatvā desi, idāni maṃ saraṇaṃ gatakāraṇamatteneva mā imesaṃ deyyadhammaṃ upacchindittha, sampattānañhi dātabbamevāti ovadati. ^b^Sutaṃ me taṃ bhante^eb^ti kuto sutaṃ? Nigaṇṭhānaṃ santikā. Te kira kulagharesu evaṃ pakāsenti ‘‘mayaṃ yassa kassaci sampattassa dātabbanti vadāma, samaṇo pana gotamo ‘mayhameva dānaṃ dātabbaṃ…pe… na aññesaṃ sāvakānaṃ dinnaṃ mahapphala’nti evaṃ vadatī’’ti. Taṃ sandhāya ayaṃ ‘‘sutaṃ me ta’’ntiādimāha.</p>
<p>[03]^b^294^eb^^b^.^eb^^b^Pavattamaṃsa^eb^nti pakatiyā pavattaṃ kappiyamaṃsaṃ, mūlaṃ gahetvā antarāpaṇe pariyesāhīti adhippāyo. ^b^Sambahulā nigaṇṭhā^eb^ti pañcasatamattā nigaṇṭhā. ^b^Thūlaṃ pasu^eb^nti thūlaṃ mahāsarīraṃ gokaṇṇamahiṃsasūkarasaṅkhātaṃ pasuṃ. ^b^Uddissakata^eb^nti attānaṃ uddisitvā kataṃ, māritanti attho. ^b^Paṭiccakamma^eb^nti ettha ^b^kamma^eb^-saddo kammasādhano atītakālikoti āha ^b^‘‘attānaṃ paṭicca kata’’^eb^nti. Nimittakammassetaṃ adhivacanaṃ ‘‘paṭicca kammaṃ phusatī’’tiādīsu (jā. 1.4.75) viya. ^b^Nimittakammassā^eb^ti nimittabhāvena laddhabbakammassa, na karaṇakārāpanavasena. ^b^Paṭiccakammaṃ ettha atthī^eb^ti maṃsaṃ paṭiccakammaṃ yathā ‘‘buddhaṃ etassa atthīti buddho’’ti. Atha vā paṭicca kammaṃ phusatīti ^a^M3.0328^ea^ pāṭhaseso daṭṭhabbo, svāyaṃ etaṃ maṃsaṃ paṭicca taṃ pāṇavadhakakammaṃ phusatīti attho. Tañhi akusalaṃ upaḍḍhaṃ dāyakassa, upaḍḍhaṃ paṭiggāhakassa hotīti nesaṃ laddhi. ^b^Upakaṇṇake^eb^ti kaṇṇamūle. ^b^Ala^eb^nti paṭikkhepavacanaṃ, hotu kiṃ imināti attho. ^b^Na ca pana te^eb^ti ete āyasmantā dīgharattaṃ avaṇṇakāmā hutvā avaṇṇaṃ bhāsantāpi abbhācikkhantā na jiridanti, abbhakkhānassa antaṃ na gacchantīti attho. Atha vā lajjanatthe idaṃ ^b^jiridantī^eb^ti padaṃ daṭṭhabbaṃ, na lajjantīti attho.</p>
<p>[06]Sīhasenāpativatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Kappiyabhūmianujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^295^eb^^b^.^eb^^b^Abhilāpamatta^eb^nti ^a^V3.0299^ea^ desanāmattaṃ. ^b^Āmisakhādanatthāyā^eb^ti tattha tattha chaḍḍitassa āmisassa khādanatthāya. ^b^Anuppageyevā^eb^ti pātoyeva. ^b^Oravasadda^eb^nti mahāsaddaṃ. ^b^Taṃ pana avatvāpī^eb^ti ^b^andhakaṭṭhakathāyaṃ^eb^vuttanayena avatvāpi. ^b^Pi^eb^-saddena tathā vacanampi anujānāti. ^b^Aṭṭhakathāsu vuttanayenā^eb^ti sesaaṭṭhakathāsu vuttanayena. ‘‘Kappiyakuṭiṃ karomā’ti vā, ‘kappiyakuṭī’ti vā vutte sādhāraṇalakkhaṇa’’nti sabbaaṭṭhakathāsu vuttaussāvanantikākuṭikaraṇalakkhaṇaṃ. ^b^Caya^eb^nti adhiṭṭhānaṃ. ^b^Yato paṭṭhāyā^eb^ti yato iṭṭhakato silato mattikāpiṇḍato vā paṭṭhāya. ^b^Paṭhamiṭṭhakādīnaṃ heṭṭhā na vaṭṭantī^eb^ti bhittiyā paṭhamiṭṭhakādīnaṃ heṭṭhā bhūmiyaṃ patiṭṭhāpiyamānā iṭṭhakādayo bhūmigatikattā ‘‘kappiyakuṭiṃ karomā’’ti vatvā patiṭṭhāpetuṃ na vaṭṭanti. Yadi evaṃ bhūmiyaṃ nikhaṇitvā patiṭṭhāpiyamānā thambhā kasmā tathā vatvā patiṭṭhāpetuṃ vaṭṭantīti āha ^b^‘‘thambhā pana…pe… vaṭṭantī’’^eb^ti. ^b^Saṅghasantakamevā^eb^ti vāsatthāya kataṃ saṅghikasenāsanaṃ sandhāya vadati. ^b^Bhikkhusantaka^eb^nti vāsatthāya eva kataṃ bhikkhussa puggalikasenāsanaṃ. ^b^Mukhasannidhī^eb^ti iminā antovutthadukkaṭameva dīpitaṃ.</p>
<p>[06]Kappiyabhūmianujānanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Keṇiyajaṭilavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^300^eb^^b^.^eb^^b^Yena^eb^^a^M3.0329^ea^^b^āpaṇaṃ tadavasarī^eb^tiādīsu ^b^āpaṇa^eb^nti ekassa nigamassetaṃ adhivacanaṃ. Tasmiṃ kira nigame vīsati āpaṇamukhasahassāni vibhattāni ahesuṃ. Iti so āpaṇānaṃ ussannattā ‘‘āpaṇa’’ntveva saṅkhaṃ gato. Tassa pana nigamassa avidūre nadītīre ghanacchāyo ramaṇīyabhūmibhāgo mahāvanasaṇḍo, tasmiṃ bhagavā viharati. ^b^Keṇiyo^eb^ti tassa nāmaṃ. ^b^Jaṭilo^eb^ti āharimajaṭādharo tāpaso. So kira brāhmaṇamahāsālo, dhanarakkhaṇatthāya pana tāpasapabbajjaṃ samādāya rañño paṇṇākāraṃ datvā bhūmibhāgaṃ gahetvā tattha assamaṃ kāretvā pañcahi sakaṭasatehi vaṇijjaṃ payojetvā kulasahassassa nissayo hutvā vasati. Assamepi cassa eko tālarukkho divase divase ekaṃ sovaṇṇamayaṃ phalaṃ muñcatīti vadanti. So divā kāsāvāni dhāreti, jaṭā ca bandhati, rattiṃ kāmasampattiṃ anubhavati.</p>
<p>[03]^b^Pavattāro^eb^ti (dī. ni. aṭṭha. 1.285; ma. ni. aṭṭha. 2.427; a. ni. aṭṭha. 3.5.192) pavattayitāro ^a^V3.0300^ea^, pāvacanavasena vattāroti attho. ^b^Yesa^eb^nti yesaṃ santakaṃ. ^b^Mantapada^eb^nti mantasadde bahikatvā raho bhāsitabbaṭṭhena mantā eva taṃtaṃatthapaṭipattihetutāya padanti mantapadaṃ, vedavacanaṃ. ^b^Gīta^eb^nti aṭṭhakādīhi dasahi porāṇabrāhmaṇehi udāttānudāttādisarasampattivasena sajjhāyitaṃ. ^b^Pavutta^eb^nti pāvacanavasena aññesaṃ vuttaṃ, vācitanti attho. ^b^Samihita^eb^nti samupabyūḷhaṃ rāsikataṃ, iruvedayajuvedasāmavedādivasena tatthāpi paccekaṃ mantabrāhmaṇādivasena sajjhāyanavācakādivasena ca piṇḍaṃ katvā ṭhapitanti attho. ^b^Tadanugāyantī^eb^ti etarahi brāhmaṇā taṃ tehi pubbe gītaṃ anugāyanti anusajjhāyanti. ^b^Tadanubhāsantī^eb^ti taṃ anubhāsanti, idaṃ purimasseva vevacanaṃ. ^b^Bhāsitamanubhāsantī^eb^ti tehi bhāsitaṃ sajjhāyitaṃ anusajjhāyanti. ^b^Vācitamanuvācentī^eb^ti tehi aññesaṃ vācitaṃ anuvācenti. ^b^Seyyathida^eb^nti te katameti attho. ^b^Aṭṭhako^eb^tiādīni tesaṃ nāmāni. Te kira dibbacakkhuparibhaṇḍena yathākammūpagañāṇena sattānaṃ kammassakatādiṃ pubbenivāsañāṇena ^a^M3.0330^ea^ atītakappe brāhmaṇānaṃ mantajjhenavidhiñca oloketvā parūpaghātaṃ akatvā kassapasammāsambuddhassa bhagavato vaṭṭasannissitena vacanena saha saṃsanditvā mante ganthesuṃ. Aparāpare pana okkākarājakālādīsu uppannabrāhmaṇā pāṇātipātādīni pakkhipitvā tayo vede bhinditvā buddhavacanena saddhiṃ viruddhe akaṃsu. Rattibhojanaṃ ratti, tato uparatāti ^b^rattūparatā^eb^. Atikkante majjhanhike yāva sūriyatthaṅgamanā bhojanaṃ vikālabhojanaṃ nāma, tato viratattā ^b^viratā vikālabhojanā. Paṭiyādāpetvā^eb^ti sappimadhusakkarādīhi ceva maricehi ca susaṅkhataṃ pānaṃ paṭiyādāpetvā.</p>
<p>[03]^b^‘‘Mahā kho keṇiya bhikkhusaṅgho’’^eb^ti kasmā bhagavā punappunaṃ paṭikkhipi? Titthiyānaṃ paṭikkhepapasannatāya. Titthiyā hi ‘‘aho vatāyaṃ appiccho, yo nimantiyamānopi na sādiyatī’’ti upanimantiyamānassa paṭikkhepe pasīdantīti keci, akāraṇañcetaṃ. Natthi buddhānaṃ paccayahetu evarūpaṃ kohaññaṃ, ayaṃ pana aḍḍhatelasāni bhikkhusatāni disvā ettakānaṃyeva bhikkhaṃ paṭiyādessati, sveva selo brāhmaṇo tīhi purisasatehi saddhiṃ pabbajissati, ayuttaṃ kho pana navake aññato pesetvā imeheva saddhiṃ gantuṃ, ime vā aññato pesetvā navakehi saddhiṃ gantuṃ. Athāpi sabbeva gahetvā gamissāmi, bhikkhāhāro nappahossati. Tato bhikkhūsu piṇḍāya carantesu manussā ujjhāyissanti ‘‘cirassampi keṇiyo samaṇaṃ gotamaṃ nimantetvā yāpanamattaṃ dātuṃ nāsakkhī’’ti, sayañca vippaṭisārī bhavissati. Paṭikkhepe pana kate ‘‘samaṇo gotamo punappunaṃ ‘tvañca brāhmaṇesu abhippasanno’ti brāhmaṇānaṃ nāmaṃ gaṇhātī’’ti cintetvā brāhmaṇepi nimantetukāmo bhavissati, tato ^a^V3.0301^ea^ brāhmaṇe pāṭiyekkaṃ nimantessati, te tena nimantitā bhikkhū hutvā bhuñjissanti, evamassa saddhā anurakkhitā bhavissatīti punappunaṃ paṭikkhipi. ^b^Kiñcāpi kho bho gotamā^eb^ti iminā idaṃ dīpeti ‘‘bho gotama, kiṃ jātaṃ, yadi ahaṃ brāhmaṇesu abhippasanno, adhivāsetu bhavaṃ gotamo, ahaṃ brāhmaṇānampi dātuṃ sakkomi tumhākampī’’ti. ^b^Ṭhapetvā dhaññaphalarasa^eb^nti ettha taṇḍuladhovanodakampi dhaññarasoyevāti vadanti. ^b^Anujānāmi, bhikkhave, ucchurasa^eb^nti ettha nikkasaṭo ucchuraso sattāhakālikoti veditabbaṃ.</p>
<p>[03]^b^Imāhi^eb^^a^M3.0331^ea^^b^gāthāhī^eb^ti (ma. ni. aṭṭha. 2.400) imāhi keṇiyassa cittānukūlāhi gāthāhi. Tattha aggiparicariyaṃ vinā brāhmaṇānaṃ yaññābhāvato ^b^‘‘aggihuttamukhā yaññā’’^eb^ti vuttaṃ, aggihuttaseṭṭhā aggijuhanappadhānāti attho. Brāhmaṇā hi ‘‘aggimukhā devā’’ti aggijuhanapubbakaṃ yaññaṃ vidahanti. Vede sajjhāyantehi paṭhamaṃ sajjhāyitabbato sāvittī ‘‘chandaso mukha’’nti vuttā, sāvittī vedassa pubbaṅgamāti attho taṃpubbakattā vedasavanassa. Manussānaṃ seṭṭhabhāvato rājā ‘‘mukha’’nti vutto. Ogāhantīnaṃ nadīnaṃ ādhārabhāvato gantabbaṭṭhānabhāvena paṭisaraṇato ca sāgaro ‘‘mukha’’nti vutto. Candasamāyogena ‘‘ajja kattikā, ajja rohiṇī’’ti saññāyanato nakkhattāni abhibhavitvā ālokakaraṇato nakkhattehi ativisesasommabhāvato ca ‘‘nakkhattānaṃ mukhaṃ cando’’ti vuttaṃ. ‘‘Dīpasikhā aggijālā asanivicakka’’nti evamādīnaṃ tapantānaṃ vijjulatānaṃ aggattā ādicco ‘‘tapataṃ mukha’’nti vutto. Dakkhiṇeyyānaṃ pana aggattā visesena tasmiṃ samaye buddhappamukhaṃ saṅghaṃ sandhāya ‘‘puññaṃ ākaṅkhamānānaṃ, saṅgho ve yajataṃ mukha’’nti vuttaṃ. Tena saṅgho puññassa āyamukhaṃ aggadakkhiṇeyyabhāvenāti dasseti.</p>
<p>[06]Keṇiyajaṭilavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Rojamallavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^301^eb^^b^.^eb^ Rojavatthumhi ^b^vihāro^eb^ti gandhakuṭiṃ sandhāya āhaṃsu. ^b^Ataramāno^eb^ti aturanto, saṇikaṃ padappamāṇaṭṭhāne padaṃ nikkhipanto vattaṃ katvā susammaṭṭhaṃ muttādalasinduvārasantharasadisaṃ vālikaṃ avināsentoti attho. ^b^Āḷinda^eb^nti pamukhaṃ. ^b^Ukkāsitvā^eb^ti ukkāsitasaddaṃ katvā. ^b^Aggaḷa^eb^nti kavāṭaṃ. ^b^Ākoṭehī^eb^ti agganakhena īsakaṃ kuñcikachiddasamīpe koṭehīti vuttaṃ hoti. Dvāraṃ kira atiupari amanussā, atiheṭṭhā tiracchānajātikā koṭenti, tathā akoṭetvā majjhe chiddasamīpe manussā ^a^V3.0302^ea^ koṭenti, idaṃ dvārakoṭakavattanti dīpentā vadanti. ^b^Vivari^eb^^a^M3.0332^ea^^b^bhagavā dvāra^eb^nti na bhagavā uṭṭhāya dvāraṃ vivari, vivaratūti pana hatthaṃ pasāresi. Tato ‘‘bhagavā tumhehi anekāsu kappakoṭīsu dānaṃ dadamānehi na sahatthā dvāravivaraṇakammaṃ kata’’nti sayameva dvāraṃ vivaṭaṃ. Taṃ pana yasmā bhagavato manena vivaṭaṃ, tasmā ‘‘vivari bhagavā dvāra’’nti vuttaṃ.</p>
<p>[06]Rojamallavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Vuḍḍhapabbajitavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^303^eb^^b^.^eb^ Ātumāvatthumhi ^b^aññataro vuḍḍhapabbajito^eb^ti subhaddo nāma aññataro bhikkhu vuḍḍhakāle pabbajitattā ‘‘vuḍḍhapabbajito’’ti vutto. ^b^Dve dārakā^eb^ti sāmaṇerabhūmiyaṃ ṭhitā dve puttā. ^b^Nāḷiyāvāpakenā^eb^ti nāḷiyā ceva thavikāya ca. ^b^Saṃhariṃsū^eb^ti yasmā manussā te dārake mañjubhāṇine paṭibhānavante disvā kāretukāmāpi akāretukāmāpi kārentiyeva, katakāle ca ‘‘kiṃ gaṇhissatha tātā’’ti pucchanti. Te vadanti ‘‘na amhākaṃ aññena kenaci attho, pitā pana no bhagavato āgatakāle yāgudānaṃ kātukāmo’’ti. Taṃ sutvā manussā aparigaṇetvāva yaṃ te sakkonti harituṃ, sabbaṃ denti. Yampi na sakkonti, manussehi pesenti. Tasmā te dārakā bahuṃ loṇampi telampi sappimpi taṇḍulampi khādanīyampi saṃhariṃsu.</p>
<p>[03]^b^Ātumāyaṃ viharatī^eb^ti ātumaṃ nissāya viharati. ^b^Bhusāgāre^eb^ti bhusamaye agārake. Tattha kira mahantaṃ palālapuñjaṃ abbhantarato palālaṃ nikkaḍḍhitvā sālāsadisaṃ pabbajitānaṃ vasanayoggaṭṭhānasadisaṃ kataṃ, tadā bhagavā tattha vasi. Atha bhagavati ātumaṃ āgantvā bhusāgārakaṃ paviṭṭhe subhaddo sāyanhasamayaṃ gāmadvāraṃ gantvā manusse āmantesi ‘‘upāsakā nāhaṃ tumhākaṃ santikā aññaṃ kiñci paccāsīsāmi, mayhaṃ dārakehi ānītatelādīniyeva saṅghassa pahonti, hatthakammamattaṃ me dethā’’ti. Kiṃ, bhante, karomāti? ‘‘Idañcidañca gaṇhathā’’ti sabbūpakaraṇāni gāhetvā vihāre uddhanāni kāretvā ekaṃ kāḷakaṃ kāsāvaṃ nivāsetvā tādisameva pārupitvā ‘‘idaṃ karotha, idaṃ karothā’’ti sabbarattiṃ vicārento satasahassaṃ vissajjetvā bhojjayāguñca ^a^M3.0333^ea^ madhugoḷakañca paṭiyādāpesi. ^b^Bhojjayāgu^eb^ nāma paṭhamaṃ bhuñjitvā pātabbayāgu, tattha sappimadhuphāṇitamacchamaṃsapupphaphalarasādi yaṃkiñci khādanīyaṃ nāma, sabbaṃ pavisati, kīḷitukāmānaṃ sīsamakkhanayoggā hoti sugandhagandhā.</p>
<p>[03]Atha ^a^V3.0303^ea^ bhagavā kālasseva sarīrapaṭijagganaṃ katvā bhikkhusaṅghaparivuto piṇḍāya carituṃ ātumagāmanagarābhimukho pāyāsi. Manussā tassa ārocesuṃ ‘‘bhagavā piṇḍāya gāmaṃ pavisati, tayā kassa yāgu paṭiyāditā’’ti. So yathānivatthapāruteheva tehi kāḷakakāsāvehi ekena hatthena dabbiñca kaṭacchuñca gahetvā brahmā viya dakkhiṇajāṇumaṇḍalaṃ bhūmiyaṃ patiṭṭhāpetvā vanditvā ‘‘paṭiggaṇhātu me, bhante, bhagavā yāgu’’nti āha. Tena vuttaṃ ^b^‘‘atha kho so vuḍḍhapabbajito tassā rattiyā accayena bahutaraṃ yāguṃ paṭiyādāpetvā bhagavato upanāmesī’’^eb^ti. ^b^Jānantāpi tathāgatā pucchantī^eb^tiādi vuttanayameva. ^b^Kutāya^eb^nti kuto ayaṃ. Sesamettha uttānameva.</p>
<p>[03]^b^304^eb^^b^.^eb^^b^Dasabhāgaṃ datvā^eb^ti dasamabhāgaṃ datvā. Tenevāha ^b^‘‘dasa koṭṭhāse katvā eko koṭṭhāso bhūmisāmikānaṃ dātabbo’’^eb^ti.</p>
<p>[06]Vuḍḍhapabbajitavatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Catumahāpadesakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^305^eb^^b^.^eb^^b^Parimaddantā^eb^ti upaparikkhantā. Pattuṇṇadese sañjātavatthaṃ ^b^pattuṇṇaṃ^eb^. Koseyyavisesoti hi abhidhānakose vuttaṃ. Cīnadese somāradese ca sañjātavatthāni ^b^cīnasomārapaṭāni^eb^. Pattuṇṇādīni tīṇi koseyyassa anulomāni pāṇakehi katasuttamayattā. ^b^Iddhimayikaṃ^eb^ ehibhikkhūnaṃ puññiddhiyā nibbattacīvaraṃ. Taṃ khomādīnaṃ aññataraṃ hotīti tesaṃyeva anulomaṃ. Devatāhi dinnacīvaraṃ ^b^devadattiyaṃ^eb^. Taṃ kapparukkhe nibbattaṃ jālinīdevakaññāya anuruddhattherassa dinnavatthasadisaṃ. Tampi khomādīnaññeva anulomaṃ hoti tesu aññatarabhāvato. ^b^Dve paṭā desanāmeneva vuttā^eb^ti tesaṃ sarūpadassanaparametaṃ, nāññaṃ nivattanaparaṃ pattuṇṇapaṭassapi desanāmeneva vuttattā. ^b^Tumbā^eb^ti bhājanāni ^a^M3.0334^ea^. ^b^Phalatumbo^eb^ti lābuādi. ^b^Udakatumbo^eb^ti udakukkhipanakakuṭako. ^b^Kilañjacchatta^eb^nti veḷuvilīvehi vāyitvā katachattaṃ. ^b^Sambhinnarasa^eb^nti sammissitarasaṃ. ^b^Pānakaṃ paṭiggahitaṃ hotī^eb^ti ambapānādipānakaṃ paṭiggahitaṃ ^a^V3.0304^ea^ hoti, taṃ vikālepi kappati asambhinnarasattā. ^b^Tena tadahupaṭiggahitena saddhi^eb^nti tena sattāhakālikena tadahupaṭiggahitena saddhiṃ. Sesamettha suviññeyyameva.</p>
<p>[06]Catumahāpadesakathāvaṇṇanā niṭṭhitā.</p>
<p>[06]Bhesajjakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>7. Kathinakkhandhakaṃ</h0n>
<h1>
<h1n> </h1n>
<h2>
<h2n>Kathinānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^306^eb^^b^.^eb^ Kathinakkhandhake ^a^M3.0335^ea^^a^V3.0305^ea^^b^sīsavasenā^eb^ti padhānaṅgavasena. ^b^‘‘Kathina^eb^nti pañcānisaṃse antokaraṇasamatthatāya thiranti attho’’ti ^b^gaṇṭhipadesu^eb^ vuttaṃ. ^b^‘‘So nesaṃ bhavissatī’’ti yujjatī^eb^ti ‘‘so tumhāka’’nti avatvā ‘‘nesa’’nti vacanaṃ yujjati. ^b^Ye atthatakathinā^eb^ti na kevalaṃ tumhākameva, ye aññepi atthatakathinā, tesampi bhavissatīti attho. ^b^Anāmantetvā caraṇa^eb^nti cārittasikkhāpade vuttanayena anāpucchitvā kulesu caraṇaṃ. ^b^Matakacīvara^eb^nti matassa santakaṃ cīvaraṃ. ^b^Tatruppādena ābhata^eb^nti vihārasantakena khettavatthuādinā ānītaṃ.</p>
<p>[03]^b^Paṭhamapavāraṇāya pavāritā^eb^ti idaṃ vassacchedaṃ akatvā vassaṃvutthabhāvasandassanatthaṃ vuttaṃ antarāyena appavāritānampi vutthavassānaṃ kathinatthārasambhavato. Teneva ‘‘appavāritā vā’’ti avatvā ‘‘chinnavassā vā pacchimikāya upagatā vā na labhantī’’ti ettakameva vuttaṃ. ^b^Aññasmiṃ vihāre vutthavassāpi na labhantī^eb^ti nānāsīmāya aññasmiṃ vihāre vutthavassā imasmiṃ vihāre kathinatthāraṃ na labhantīti attho. ^b^Khalimakkhitasāṭako^eb^ti ahatavatthaṃ sandhāya vuttaṃ. ^b^Dānakammavācā^eb^ti kathinadussadānakammavācā. ^b^Akātuṃ na labbhatī^eb^ti iminā anādariyena akarontassa dukkaṭanti dīpeti. ^b^Kammavācā pana ekāyeva vaṭṭatī^eb^ti kathinatthārasāṭakassa dānakāle vuttā ekāyeva kammavācā vaṭṭati. Puna tassa aññasmiṃ vatthe diyyamāne kammavācāya dātabbakiccaṃ natthi, apalokanameva alanti adhippāyo.</p>
<p>[03]^b^308^eb^^b^.^eb^^b^Mahābhūmika^eb^nti mahāvisayaṃ, catuvīsatiākāravantatāya mahāvitthārikanti vuttaṃ hoti. ^b^Pañcaka^eb^nti pañcakhaṇḍaṃ. Esa nayo sesesupi. ^b^Paṭhamacimilikā^eb^ti kathinavatthato aññā attano pakaticimilikā. ^b^‘‘Kucchicimilikaṃ katvā sibbitamattenā^eb^ti thirajiṇṇānaṃ cimilikānaṃ ekato katvā sibbanassetaṃ adhivacana’’nti ^b^gaṇṭhipadesu^eb^ vuttaṃ. ^b^Mahāpaccariyaṃ kurundiyañca^eb^^a^M3.0336^ea^^a^V3.0306^ea^ ‘‘vuttavacananidassanaṃ byañjane eva bhedo, atthe natthīti dassanatthaṃ kata’’nti vadanti. ^b^Piṭṭhianuvātāropanamattenā^eb^ti dīghato anuvātassa āropanamattena. ^b^Kucchianuvātāropanamattenā^eb^ti puthulato anuvātassa āropanamattena. ^b^Sāruppaṃ hotī^eb^ti samaṇasāruppaṃ hoti. ^b^Rattinissaggiyenā^eb^ti rattiatikkantena.</p>
<p>[06]Kathinānujānanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Ādāyasattakādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^311^eb^^b^.^eb^^b^Aya^eb^nti āsāvacchediko kathinuddhāro. ^b^Idha na vutto^eb^ti pāḷiyaṃ mātikāpadabhājane savanantikānantaraṃ na vutto. ^b^Tatthā^eb^ti tasmiṃ sīmātikkantike kathinuddhāre. ‘‘Sīmātikkantiko nāma cīvarakālasīmātikkantiko’’ti ^b^kenaci^eb^ vuttaṃ. ‘‘Bahisīmāyaṃ cīvarakālasamayassa atikkantattā sīmātikkantiko’’ti ayaṃ amhākaṃ khanti. Sahubbhāre ‘‘so katacīvaro’’ti pāṭho dissati, evañca sati cīvarapalibodho paṭhamaṃ chijjatīti viññāyati, idha pana parivārapāḷiyañca ‘‘dve palibodhā apubbaṃ acarimaṃ chijjantī’’ti (pari. 415) vacanato taṃ na sameti, tasmā vīmaṃsitabbamettha kāraṇaṃ.</p>
<p>[03]^b^312^eb^^b^.^eb^ ‘‘Samādāyavāro ādāyavārasadiso, upasaggamattamettha viseso’’ti ^b^gaṇṭhipadesu^eb^ vuttaṃ. Keci pana ‘‘sabbaṃ attano parikkhāraṃ anavasesetvā pakkamanto ‘samādāya pakkamatī’ti vuccatī’’ti vadanti. Puna samādāyavārepi teyeva dassitāti sambandho. Vippakatacīvare pakkamanantikassa kathinuddhārassa asambhavato ^b^‘‘yathāsambhava’’^eb^nti vuttaṃ. Pakkamanantiko hi kathinuddhāro niṭṭhitacīvarasseva vasena vutto ‘‘bhikkhu atthatakathino katacīvaraṃ ādāya pakkamatī’’ti vuttattā, tasmā so vippakatacīvaro na sambhavatīti chaḷeva ubbhārā tattha dassitā.</p>
<p>[03]Tatrāyaṃ ādito paṭṭhāya vāravibhāvanā – ādāyavārā satta, tathā samādāyavārāti dve sattakavārā, tato pakkamanantikaṃ vajjetvā vippakatacīvarassa ādāyasamādāyavāravasena dve chakkavārā, tato paraṃ ^a^M3.0337^ea^ niṭṭhānasanniṭṭhānanāsanantikānaṃ vasena tīṇi tikāni dassitāni. Tattha paṭhamattikaṃ antosīmāyaṃ ‘‘paccessaṃ na paccessa’’nti imaṃ vidhiṃ anāmasitvā bahisīmāyameva ‘‘na paccessa’’nti pavattaṃ, tasmā pakkamanantikasīmātikkantikasaubbhārā tattha ^a^V3.0307^ea^ na yujjanti. Dutiyattikaṃ antosīmāyaṃ ‘‘na paccessa’’nti pavattaṃ. Tatiyattikaṃ ^b^anadhiṭṭhita^eb^-padena visesetvā pavattaṃ, atthato paṭhamattikena sameti. ^b^Anadhiṭṭhitenā^eb^ti ca ‘‘paccessaṃ na paccessa’’nti evaṃ anadhiṭṭhitena, aniyamitenāti attho. Tatiyattikānantaraṃ catutthattikaṃ sambhavantaṃ antosīmāyaṃ ‘‘paccessa’’nti vacanavisesena sambhavati. Tathā ca yojiyamānaṃ itarehi savanantikādīhi aviruddhaṃ hotīti catutthattikaṃ ahutvā chakkaṃ jātanti veditabbaṃ. Evaṃ tīṇi tikāni ekaṃ chakkañcāti paṭhamaṃ pannarasakaṃ veditabbaṃ.</p>
<p>[03]^b^316-320^eb^^b^.^eb^ Tato idameva pannarasakaṃ upasaggavisesena dutiyaṃ samādāyapannarasakaṃ nāma kataṃ. Puna ‘‘vippakatacīvaraṃ ādāyā’’ti tatiyaṃ pannarasakaṃ, ‘‘samādāyā’’ti catutthaṃ pannarasakaṃ dassitanti evaṃ cattāri pannarasakāni veditabbāni. Tattha paṭhamadutiyesu pannarasakesu sabbena sabbaṃ akatacīvaraṃ adhippetaṃ, itaresu dvīsu vippakatanti veditabbaṃ. Tato paraṃ ‘‘cīvarāsāya pakkamatī’’tiādinā nayena niṭṭhānasanniṭṭhānanāsanaāsāvacchedikavasena eko vāroti idamekaṃ catukkaṃ jātaṃ, tasmā pubbe vuttāni tikāni āsāvacchedikāni tīṇi ca tikānīti etaṃ anāsāyadvādasakanti veditabbaṃ. Tadanantare āsāyadvādasake kiñcāpi paṭhamaṃ dvādasakaṃ labbhati, tathāpi taṃ nibbisesanti tamekaṃ dvādasakaṃ avuttasiddhaṃ katvā visesato dassetuṃ ādito paṭṭhāya ‘‘antosīmāyaṃ paccessa’’nti vuttaṃ. Taṃ dutiyacatukke ‘‘so bahisīmagato suṇātī’’tiādivacanassa tatiyacatukke savanantikādīnañca okāsakaraṇatthanti veditabbaṃ. Idaṃ pana dvādasakaṃ anāsāyavasenapi labbhamānaṃ iminā avuttasiddhaṃ katvā na dassitanti veditabbaṃ. Evamettha dve dvādasakāni uddharitabbāni. Karaṇīyadvādasakepi yathādassitaṃ anāsāyadvādasakaṃ avuttasiddhaṃ āsāyadvādasakañcāti dve dvādasakāni uddharitabbāni.</p>
<p>[03]^b^321-322^eb^^b^.^eb^ Yasmā disaṃgamikanavake ‘‘disaṃgamiko pakkamatī’’ti vacaneneva ‘‘na paccessa’’nti idaṃ avuttasiddhameva, tasmā taṃ na vuttaṃ. Ettāvatā ^a^M3.0338^ea^ ca āvāsapalibodhābhāvo dassito. ^b^Cīvarapaṭivīsaṃ apavilāyamāno^eb^ti iminā cīvarapalibodhasamaṅgitamassa dasseti. Tattha ^b^cīvarapaṭivīsa^eb^nti attano pattabbacīvarabhāgaṃ. ^b^Apavilāyamāno^eb^ti ākaṅkhamāno. Tassa cīvaralābhe sati vassaṃvutthāvāse niṭṭhānasanniṭṭhānanāsanantikānaṃ vasena ekaṃ tikaṃ, tesaṃyeva vasena antarāmagge ekaṃ, gataṭṭhāne ekanti tiṇṇaṃ tikānaṃ vasena ekaṃ navakaṃ veditabbaṃ.</p>
<p>[03]^b^324^eb^^b^.^eb^ Tato ^a^V3.0308^ea^ paraṃ niṭṭhānasanniṭṭhānanāsanantikasīmātikkantikasaubbhārānaṃ vasena phāsuvihārapañcakaṃ vuttaṃ. Sesamettha pāḷito aṭṭhakathāto ca suviññeyyameva.</p>
<p>[06]Ādāyasattakādikathāvaṇṇanā niṭṭhitā.</p>
<p>[06]Kathinakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>8. Cīvarakkhandhakaṃ</h0n>
<h1>
<h1n> </h1n>
<h2>
<h2n>Jīvakavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^329-330^eb^^b^.^eb^ Cīvarakkhandhake ^a^M3.0339^ea^^a^V3.0309^ea^^b^kammavipāka^eb^nti kammajarogaṃ. ^b^Saṃyamassā^eb^ti ānisaṃsassa, upayogatthe cetaṃ sāmivacanaṃ.</p>
</h4>
</h3>
</h2>
<h2>
<h2n>Pajjotarājavatthukathādivaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^334-336^eb^^b^.^eb^^b^Vicchikassa jāto^eb^ti tassa kira mātuyā utusamaye sayanagatāya vicchiko nābhippadesaṃ āruḷho, sā tassa samphassena gabbhaṃ gaṇhi. Taṃ sandhāya vuttaṃ ‘‘vicchikassa jāto’’ti. ^b^Ussannadoso^eb^ti sañcitapittādidoso.</p>
</h4>
</h3>
</h2>
<h2>
<h2n>Varayācanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^337^eb^^b^.^eb^^b^Itarītarenā^eb^ti itarena itarena. ^b^Itara^eb^-saddo pana aniyamavacano dvikkhattuṃ vuccamāno yaṃkiñci-saddehi samānattho hotīti vuttaṃ ^b^‘‘appagghenapi mahagghenapi yena kenacī’’^eb^ti. ^b^Mahāpiṭṭhiyakojava^eb^nti hatthipiṭṭhīsu attharitabbatāya mahāpiṭṭhiyanti laddhasamaññaṃ caturaṅgulapupphaṃ kojavaṃ.</p>
</h4>
</h3>
</h2>
<h2>
<h2n>Kambalānujānanādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^340^eb^^b^.^eb^^b^Upacāre^eb^ti susānassa āsanne padese. ^b^Chaḍḍetvā gatā^eb^ti kiñci avatvāyeva chaḍḍetvā gatā. ^b^So eva sāmī^eb^ti akatāya katikāya yena gahitaṃ, sova sāmī.</p>
</h4>
</h3>
</h2>
<h2>
<h2n>Cīvarapaṭiggāhakasammutiādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^342-343^eb^^b^.^eb^^b^Dhuravihāraṭṭhāne^eb^ti ^a^V3.0310^ea^ vihāradvārassa sammukhaṭṭhāne. ^b^Vihāramajjheyeva sammannitabba^eb^nti sabbesaṃ jānanatthāya vihāramajjheyeva nisinnehi sammannitabbaṃ. ^b^Tulābhūto^eb^ti tulāsadiso. ^b^Vaṇṇāvaṇṇaṃ katvā^eb^ti sabbakoṭṭhāse agghato samake katvā. Tenevāha ^b^‘‘same paṭivīse ṭhapetvā’’^eb^ti. ^b^Ida^eb^nti sāmaṇerānaṃ upaḍḍhapaṭivīsassa dānaṃ. ^b^Phātikamma^eb^nti sammuñjanībandhanādihatthakammaṃ ^a^M3.0340^ea^. ^b^Ukkuṭṭhiṃ karontī^eb^ti mahāsaddaṃ karonti. ^b^Samapaṭivīso dātabbo^eb^ti karissāmāti yācantānaṃ paṭiññāmattenapi samakoṭṭhāso dātabbo.</p>
</h4>
</h3>
</h2>
<h2>
<h2n>Cīvararajanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^344^eb^^b^.^eb^^b^Rajanakumbhiyā majjhe ṭhapetvā^eb^ti antorajanakumbhiyā majjhe ṭhapetvā evaṃ vaṭṭādhārake antorajanakumbhiyā pakkhitte majjhe udakaṃ tiṭṭhati, vaṭṭādhārakato bahi samantā antokumbhiyaṃ rajanacchalli. ^b^Rajanaṃ pakkhipitu^eb^nti rajanacchalliṃ pakkhipituṃ.</p>
</h4>
</h3>
</h2>
<h2>
<h2n>Ticīvarānujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^346^eb^^b^.^eb^^b^Uddhaste aruṇe^eb^ti uggate aruṇasīse. ^b^Nandimukhiyā^eb^ti tuṭṭhamukhiyā.</p>
</h4>
</h3>
</h2>
<h2>
<h2n>Atirekacīvarādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^348^eb^^b^.^eb^^b^Acchupeyya^eb^nti patiṭṭhapeyyaṃ. ^b^Hatavatthakāna^eb^nti kālātītavatthānaṃ. ^b^Uddharitvā allīyāpanakhaṇḍa^eb^nti dubbalaṭṭhānaṃ apanetvā allīyāpanavatthakhaṇḍaṃ.</p>
</h4>
</h3>
</h2>
<h2>
<h2n>Visākhāvatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^349-351^eb^^b^.^eb^ Visākhāvatthumhi ^b^kallakāyā^eb^ti akilantakāyā pītisomanassehi phuṭasarīrā. ^b^Gatī^eb^ti ñāṇagati ñāṇādhigamo. ^b^Abhisamparāyo^eb^ti ñāṇābhisamparāyo ñāṇasahito peccabhāvo.</p>
<p>[03]^b^Taṃ^eb^^a^V3.0311^ea^^b^bhagavā byākarissatī^eb^ti ‘‘so bhikkhu sotāpanno sakadāgāmī’’tiādinā tassa taṃ ñāṇagatiṃ, tato paraṃ ‘‘niyato sambodhiparāyaṇo sakideva imaṃ lokaṃ āgantvā dukkhassantaṃ karissatī’’tiādinā (saṃ. ni. 5.1004) ñāṇābhisamparāyañca āvi karissati. ^b^Sovaggika^eb^nti saggasaṃvattanikaṃ. Sokaṃ nudati vinodetīti ^b^sokanudaṃ^eb^.</p>
</h4>
</h3>
</h2>
<h2>
<h2n>Nisīdanādianujānanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^353^eb^^b^.^eb^^b^Dukkhaṃ^eb^^a^M3.0341^ea^^b^supatī^eb^ti nānāvidhasupinaṃ passanto dukkhaṃ supati. ^b^Dukkhaṃ paṭibujjhatī^eb^ti paṭibujjhantopi uttasitvā salomahaṃso dukkhaṃ paṭibujjhati.</p>
</h4>
</h3>
</h2>
<h2>
<h2n>Pacchimavikappanupagacīvarādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^359-362^eb^^b^.^eb^^b^Aṭṭhapadakacchannena pattamukhaṃ sibbitu^eb^nti aṭṭhapadaphalakākārena pattamukhe tattha tattha gabbhaṃ dassetvā sibbituṃ. ^b^Aggaḷaguttiyeva pamāṇa^eb^nti imehi catūhi nikkhepakāraṇehi ṭhapentenapi aggaḷaguttivihāreyeva ṭhapetuṃ vaṭṭatīti adhippāyo.</p>
</h4>
</h3>
</h2>
<h2>
<h2n>Saṅghikacīvaruppādakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^363^eb^^b^.^eb^^b^Pañca māse^eb^ti accantasaṃyoge upayogavacanaṃ. ^b^Vaḍḍhiṃ payojetvā ṭhapitaupanikkhepato^eb^ti vassāvāsikatthāya veyyāvaccakarehi vaḍḍhiṃ payojetvā ṭhapitaupanikkhepato. ^b^Tatruppādato^eb^ti nāḷikeraārāmāditatruppādato. ‘‘Vassāvāsikalābhavasena vā matakacīvaravasena vā tatruppādavasena vā aññena vā kenaci ākārena saṅghaṃ uddissa uppannacīvaraṃ, sabbaṃ tasseva atthatakathinassa pañca māse, anatthatakathinassa ekaṃ cīvaramāsaṃ pāpuṇātī’’ti avisesato vatvāpi puna vassāvāsikalābhavasena uppanne labbhamānavisesaṃ dassetuṃ ^b^‘‘yaṃ pana ida’’^eb^ntiādi āraddhaṃ. Tattha ^b^idhā^eb^ti abhilāpamattametaṃ. ‘‘Vassaṃvutthasaṅghassa demā’’ti vuttepi soyeva nayo. ^b^Anatthatakathinassapi pañca māse pāpuṇātī^eb^ti vassāvāsikalābhavasena uppannattā anatthatakathinassapi vutthavassassa pañca māse pāpuṇāti. ^b^Kenaci^eb^ pana ‘‘idha-saddena niyamitattā’’ti kāraṇaṃ vuttaṃ, taṃ akāraṇaṃ. Tathā hi idha-saddena aniyametvāpi ‘‘vassaṃvutthasaṅghassa demā’’ti vā ‘‘vassāvāsikaṃ demā’’ti vā antohemante vassāvāsikalābhavasena dinnaṃ cīvaraṃ anatthatakathinassapi vutthavassassa pañca māse pāpuṇāti, teneva ^a^V3.0312^ea^ parato aṭṭhasu mātikāsu ‘‘vassaṃvutthasaṅghassa detī’’ti imassa mātikāpadassa vinicchaye (mahāva. aṭṭha. 379) ‘‘cīvaramāsato paṭṭhāya yāva hemantassa pacchimo divaso, tāva vassāvāsikaṃ ^a^M3.0342^ea^ demāti vutte kathinaṃ atthataṃ vā hotu anatthataṃ vā, atītavassaṃvutthānameva pāpuṇātī’’ti vuttaṃ. ^b^Tato para^eb^nti pañcamāsato paraṃ, gimhānassa paṭhamadivasato paṭṭhāyāti attho.</p>
<p>[03]‘‘Kasmā? Piṭṭhisamaye uppannattā’’ti idaṃ ‘‘udāhu anāgatavasse’’ti imassānantaraṃ daṭṭhabbaṃ. Gimhānassa paṭhamadivasato paṭṭhāya uppannameva hi piṭṭhisamaye uppannattā ‘‘kiṃ atītavasse idaṃ vassāvāsika’’ntiādinā pucchitabbaṃ, teneva paratopi vakkhati ‘‘gimhānaṃ paṭhamadivasato paṭṭhāya vutte pana mātikā āropetabbā ‘atītavassāvāsassa pañca māsā atikkantā, anāgato cātumāsaccayena bhavissati, kataravassāvāsassa desī’ti. Sace ‘atītavassaṃvutthānaṃ dammī’ti vadati, taṃantovassaṃvutthānameva pāpuṇātī’’ti (mahāva. aṭṭha. 379). Potthakesu pana ‘‘anatthatakathinassapi pañca māse pāpuṇātī’’ti imassānantaraṃ ‘‘kasmā? Piṭṭhisamaye uppannattā’’ti idaṃ likhanti, taṃ na yujjati. Na hi piṭṭhisamaye uppannaṃ sandhāya ‘‘anatthatakathinassapi pañca māse pāpuṇātī’’ti vuttaṃ, na ca piṭṭhisamaye uppannaṃ vutthavassasseva pāpuṇāti, sammukhībhūtānaṃ sabbesaṃ pāpuṇāti, teneva parato vakkhati ‘‘asukavihāre vassaṃvutthasaṅghassāti vadati, tatra vassaṃvutthānameva yāva kathinassubbhārā pāpuṇāti. Sace pana gimhānaṃ paṭhamadivasato paṭṭhāya evaṃ vadati, tatra sammukhībhūtānaṃ sabbesaṃ pāpuṇāti. Kasmā? Piṭṭhisamaye uppannattā’’ti (mahāva. aṭṭha. 379).</p>
<p>[03]^b^Ṭhitikā pana na tiṭṭhatī^eb^ti ettha aṭṭhitāya ṭhitikāya puna aññasmiṃ cīvare uppanne sace eko bhikkhu āgacchati, majjhe chinditvā dvīhipi gahetabbaṃ. Ṭhitāya pana ṭhitikāya puna aññasmiṃ cīvare uppanne sace navakataro āgacchati, ṭhitikā heṭṭhā gacchati. Sace vuḍḍhataro āgacchati, ṭhitikā uddhamārohati. Atha añño natthi, puna attano pāpetvā gahetabbaṃ. ^b^Duggahitāni hontī^eb^ti ettha saṅghikāneva hontīti adhippāyo. ^b^Gahitameva nāmā^eb^ti ‘‘imassa idaṃ patta’’nti kiñcāpi na viditaṃ, te pana bhāgā atthato tesaṃ pattāyevāti adhippāyo. ^b^Itovā^eb^ti therānaṃ dātabbatoyeva.</p>
<p>[06]Saṅghikacīvaruppādakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Upanandasakyaputtavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^364^eb^^b^.^eb^^b^Sattāhavārena^eb^^a^M3.0343^ea^^a^V3.0313^ea^^b^aruṇameva uṭṭhāpetī^eb^ti etaṃ vacanamattameva ekasmiṃ vihāre sattāhakiccābhāvato. ^b^Ida^eb^nti ekādhippāyadānaṃ. ^b^Nānālābhehī^eb^tiādīsu nānā visuṃ visuṃ lābho etesūti nānālābhā, dve vihārā, tehi ^b^nānālābhehi^eb^. Nānā visuṃ visuṃ pākārādīhi paricchinno upacāro etesanti nānūpacārā, tehi ^b^nānūpacārehi. Ekasīmavihārehī^eb^ti ekūpacārasīmāyaṃ dvīhi vihārehi.</p>
</h4>
</h3>
</h2>
<h2>
<h2n>Gilānavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^365^eb^^b^.^eb^^b^Palipanno^eb^ti nimuggo, makkhitoti attho. ^b^Uccāretvā^eb^ti ukkhipitvā. ^b^Samānācariyako^eb^ti ettha sacepi ekassa ācariyassa eko antevāsiko hoti, eko saddhivihāriko, etepi aññamaññaṃ samānācariyakā evāti vadanti.</p>
<p>[03]^b^366^eb^^b^.^eb^^b^Bhesajjaṃ yojetuṃ asamattho hotī^eb^ti vejjena ‘‘idañcidañca bhesajjaṃ gahetvā iminā yojetvā dātabba’’nti vutte tathā kātuṃ asamatthoti attho. ^b^Nīhātu^eb^nti nīharituṃ, chaḍḍetunti attho.</p>
</h4>
</h3>
</h2>
<h2>
<h2n>Matasantakakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^367-369^eb^^b^.^eb^^b^Bhikkhussa kālakate^eb^ti ettha ^b^kālakata^eb^-saddo bhāvasādhanoti āha ^b^‘‘kālakiriyāyā’’^eb^ti. ^b^Tattha tattha saṅghassā^eb^ti tasmiṃ tasmiṃ vihāre saṅghassa.</p>
</h4>
</h3>
</h2>
<h2>
<h2n>Saṅghe bhinne cīvaruppādakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^376^eb^^b^.^eb^^b^Yattha pana dakkhiṇodakaṃ pamāṇa^eb^nti bhikkhū yasmiṃ raṭṭhe dakkhiṇodakapaaggahaṇamattenapi deyyadhammassa sāmino hontīti adhippāyo. ^b^Parasamudde^eb^ti jambudīpe.</p>
<p>[03]^b^378^eb^^b^.^eb^^b^Matakacīvaraṃ adhiṭṭhātī^eb^ti ettha maggaṃ gacchanto tassa kālakiriyaṃ sutvā avihāraṭṭhāne ^a^V3.0314^ea^ ce dvādasaratanabbhantare aññesaṃ bhikkhūnaṃ abhāvaṃ ñatvā ‘‘idaṃ cīvaraṃ mayhaṃ pāpuṇātī’’ti adhiṭṭhāti, svādhiṭṭhitaṃ.</p>
</h4>
</h3>
</h2>
<h2>
<h2n>Aṭṭhacīvaramātikākathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^379^eb^^b^.^eb^^b^Puggalādhiṭṭhānanayena^eb^^a^M3.0344^ea^^b^vutta^eb^nti ‘‘sīmāyadāna’’ntiādinā vattabbe ‘‘sīmāya detī’’tiādi puggalādhiṭṭhānanayena vuttaṃ. ^b^Parikkhepārahaṭṭhānena paricchinnā^eb^ti iminā aparikkhittassa vihārassa dhuvasannipātaṭṭhānādito paṭhamaleḍḍupātassa anto upacārasīmāti dasseti. Idāni dutiyaleḍḍupātassa antopi upacārasīmāyevāti dassetuṃ ^b^‘‘apicā’’^eb^tiādi āraddhaṃ. Dhuvasannipātaṭṭhānampi pariyantagatameva gahetabbaṃ. Bhikkhunīnaṃ ārāmappavesanasenāsanāpucchanādi parivāsamānattārocanavassacchedanissayasenāsanaggāhādi vidhānanti idaṃ sabbaṃ imissāyeva upacārasīmāya vasena veditabbaṃ. Lābhatthāya ṭhapitasīmā ^b^lābhasīmā^eb^. Samānasaṃvāsaavippavāsasīmāsu dinnassa idaṃ nānattaṃ – ‘‘avippavāsasīmāya dammī’’ti dinnaṃ gāmaṭṭhānaṃ na pāpuṇāti. Kasmā? ‘‘Ṭhapetvā gāmañca gāmūpacārañcā’’ti vuttattā. ‘‘Samānasaṃvāsakasīmāya dammī’’ti dinnaṃ pana gāme ṭhitānampi pāpuṇātīti.</p>
<p>[03]^b^Buddhādhivuttho^eb^ti buddhena bhagavatā adhivuttho. ^b^Ekasmi^eb^nti ekasmiṃ vihāre. ^b^Pākavaṭṭa^eb^nti dānavaṭṭaṃ. ^b^Vattatī^eb^ti pavattati. ^b^Paṃsukūlikānampi vaṭṭatī^eb^ti ‘‘tuyhaṃ demā’’ti avatvā ‘‘bhikkhūnaṃ dema, therānaṃ demā’’ti vuttattā paṃsukūlikānaṃ vaṭṭati. ^b^Vicāritamevā^eb^ti upāhanatthavikādīnamatthāya vicāritameva.</p>
<p>[03]^b^Upaḍḍhaṃ dātabba^eb^nti yaṃ ubhatosaṅghassa dinnaṃ, tato upaḍḍhaṃ bhikkhūnaṃ, upaḍḍhaṃ bhikkhunīnaṃ dātabbaṃ. Sacepi eko bhikkhu hoti ekā vā bhikkhunī, antamaso anupasampannassapi upaḍḍhameva dātabbaṃ. ^b^‘‘Bhikkhusaṅghassa ca bhikkhunīnañca tuyhañcā’’ti vutte pana puggalo visuṃ na labhatī^eb^ti idaṃ aṭṭhakathāpamāṇeneva gahetabbaṃ. Na hettha visesakāraṇaṃ upalabbhati. Tathā hi ‘‘ubhatosaṅghassa ca tuyhañca dammī’’ti vutte sāmaññavisesavacanehi saṅgahitattā yathā puggalo visuṃ labhati, evamidhāpi ‘‘bhikkhusaṅghassa ca tuyhañcā’’ti sāmaññavisesavacanasabbhāvato bhavitabbameva visuṃ puggalapaṭivīsenāti viññāyati, tasmā aṭṭhakathāvacanamevettha pamāṇaṃ. ^b^Pāpuṇanaṭṭhānato ekameva labhatī^eb^ti attano vassaggena pattaṭṭhānato ekameva ^a^M3.0345^ea^ koṭṭhāsaṃ labhati. Tattha kāraṇamāha ^b^‘‘kasmā? Bhikkhusaṅghaggahaṇena gahitattā’’^eb^ti, bhikkhusaṅghaggahaṇeneva puggalassapi gahitattāti ^a^V3.0315^ea^ adhippāyo. ^b^Bhikkhusaṅghassa harāti vuttepi haritabba^eb^nti īdisaṃ gihiveyyāvaccaṃ na hotīti katvā vuttaṃ.</p>
<p>[03]^b^Lakkhaṇaññū vadantī^eb^ti idaṃ sanniṭṭhānavacanaṃ, aṭṭhakathāsu anāgatattā pana evaṃ vuttaṃ. ^b^Bahiupacārasīmāyaṃ…pe… sabbesaṃ pāpuṇātī^eb^ti yattha katthaci vutthavassānaṃ sabbesaṃ pāpuṇātīti adhippāyo. Teneva ^b^mātikāṭṭhakathāya^eb^mpi (kaṅkhā. aṭṭha. akālacīvarasikkhāpadavaṇṇanā) ‘‘sace pana bahiupacārasīmāyaṃ ṭhito ‘vassaṃvutthasaṅghassā’ti vadati, yattha katthaci vutthavassānaṃ sabbesaṃ sampattānaṃ pāpuṇātī’’ti vuttaṃ. ^b^Gaṇṭhipadesu^eb^ pana ‘‘vassāvāsassa ananurūpe padese ṭhatvā vuttattā vassaṃvutthānaṃ avutthānañca sabbesaṃ pāpuṇātī’’ti vuttaṃ, taṃ na gahetabbaṃ. Na hi ‘‘vassaṃvutthasaṅghassa dammī’’ti vutte avutthavassānaṃ pāpuṇāti. ^b^Evaṃ vadatī^eb^ti ‘‘vassaṃvutthasaṅghassa dammī’’ti vadati. ^b^Uddesaṃ gahetuṃ āgato^eb^ti tassa santike uddesaṃ agahitapubbassapi uddesaṃ gaṇhissāmīti āgatakālato paṭṭhāya antevāsikabhāvūpagamanato vuttaṃ. Sesamettha suviññeyyameva.</p>
<p>[06]Aṭṭhacīvaramātikākathāvaṇṇanā niṭṭhitā.</p>
<p>[06]Cīvarakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>9. Campeyyakkhandhakaṃ</h0n>
<h1>
<h1n> </h1n>
<h2>
<h2n>Kassapagottabhikkhuvatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^380^eb^^b^.^eb^ Campeyyakkhandhake ^a^M3.0346^ea^^a^V3.0316^ea^^b^campāya^eb^nti evaṃnāmake nagare. Tassa hi nagarassa ārāmapokkharaṇīādīsu tesu tesu ṭhānesu campakarukkhāva ussannā ahesuṃ, tasmā ‘‘campā’’ti saṅkhaṃ agamāsi. ^b^Gaggarāya pokkharaṇiyā tīre^eb^ti tassa campānagarassa avidūre gaggarāya nāma rājamahesiyā khaṇitattā ‘‘gaggarā’’ti laddhavohārā pokkharaṇī atthi, tassā tīre samantato nīlādipañcavaṇṇakusumapaṭimaṇḍitaṃ mahantaṃ campakavanaṃ, tasmiṃ bhagavā kusumagandhasugandhe campakavane viharati. Taṃ sandhāya ‘‘gaggarāya pokkharaṇiyā tīre’’ti vuttaṃ. ^b^Tantibaddho^eb^ti ^b^tanti^eb^ vuccati byāpāro, tattha baddho pasuto ussukkaṃ āpannoti attho, tasmiṃ āvāse akataṃ senāsanaṃ karoti, jiṇṇaṃ paṭisaṅkharoti, kate issaro hotīti adhippāyo. Tenāha ^b^‘‘tasmiṃ āvāse kattabbattā tantipaṭibaddho’’^eb^ti, kattabbakamme ussāhamāpannoti attho.</p>
</h4>
</h3>
</h2>
<h2>
<h2n>Ñattivipannakammādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^385-387^eb^^b^.^eb^^b^Paṭikkosantesū^eb^ti nivārentesu. ^b^Hāpanaṃ vā aññathā karaṇaṃ vā natthī^eb^ti ñattikammassa ekāya eva ñattiyā kattabbattā tato hāpanaṃ na sambhavati, anussāvanāya abhāvato pacchā ñattiṭhapanavasena dvīhi ñattīhi karaṇavasena ca aññathā karaṇaṃ natthi.</p>
</h4>
</h3>
</h2>
<h2>
<h2n>Catuvaggakaraṇādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^389^eb^^b^.^eb^ Ukkhepanīyakammakato ^b^kammanānāsaṃvāsako,^eb^ ukkhittānuvattako ^b^laddhinānāsaṃvāsako^eb^.</p>
</h4>
</h3>
</h2>
<h2>
<h2n>Dvenissāraṇādikathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^395^eb^^b^.^eb^^b^Appatto^eb^^a^V3.0317^ea^^b^nissāraṇa^eb^nti ettha ^b^nissāraṇakammaṃ^eb^ nāma kuladūsakānaññeva anuññātaṃ, ayañca ‘‘bālo hoti abyatto’’tiādinā niddiṭṭho kuladūsako na hoti, tasmā ‘‘appatto’’ti vutto ^a^M3.0347^ea^. Yadi evaṃ kathaṃ sunissārito hotīti? Bālaabyattatādiyuttassapi kammakkhandhake ‘‘ākaṅkhamāno saṅgho pabbājanīyakammaṃ kareyyā’’ti (cūḷava. 27) vuttattā. Tenevāha ^b^‘‘tañcesa…pe… tasmā sunissārito hotī’’^eb^ti. Tattha ^b^ta^eb^nti pabbājanīyakammaṃ. ^b^Eso^eb^ti ‘‘bālo’’tiādinā niddiṭṭho. ^b^Āveṇikena lakkhaṇenā^eb^ti pabbājanīyakammassa āveṇikabhūtena kuladūsakabhāvalakkhaṇena.</p>
<p>[03]^b^Tañce saṅgho nissāreti, sunissārito^eb^ti ettha adhippetassa pabbājanīyakammassa vasena atthaṃ dassetvā idāni yadi ‘‘tañce saṅgho nissāretī’’ti tajjanīyādikammavasena nissāraṇā adhippetā, tadā nissāraṇaṃ sampattoyeva tajjanīyādivasena sunissāritoti byatirekamukhena atthaṃ dassetuṃ puna ^b^‘‘tañce saṅgho nissāretī’’^eb^ti ulliṅgetvā attho kathito. Natthi etassa apadānaṃ avakhaṇḍanaṃ āpattipariyantoti ^b^anapadāno. Ekekenapi aṅgena nissāraṇā anuññātā^eb^ti kammakkhandhake anuññātā. Sesamettha pāḷito aṭṭhakathāto ca suviññeyyameva.</p>
<p>[06]Dvenissāraṇādikathāvaṇṇanā niṭṭhitā.</p>
<p>[06]Campeyyakkhandhakavaṇṇanā niṭṭhitā.</p>
</h4>
</h3>
</h2>
</h1>
</h0>

<h0>
<h0n>10. Kosambakakkhandhakaṃ</h0n>
<h1>
<h1n> </h1n>
<h2>
<h2n>Kosambakavivādakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^451^eb^^b^.^eb^ Kosambakakkhandhake ^a^M3.0348^ea^^a^V3.0318^ea^^b^sace hoti, desessāmī^eb^ti subbacatāya sikkhākāmatāya ca āpattiṃ passi. ^b^Natthi āpattī^eb^ti anāpattipakkhopi ettha sambhavatīti adhippāyenāha. Sā panāpatti eva. Tenāha ^b^‘‘so tassā āpattiyā anāpattidiṭṭhi ahosī’’^eb^ti.</p>
<p>[03]^b^453-454^eb^^b^.^eb^^b^Sambhamaatthavasenā^eb^ti turitatthavasena. ^b^‘‘Akāraṇe tumhehi so bhikkhu ukkhitto’’ti vadeyyā^eb^ti yasmā pubbe vinayadharassa vacanena ‘‘sace āpatti hoti, desessāmī’’ti anena paṭiññātaṃ, idānipi tasseva vacanena ‘‘asañcicca assatiyā katattā natthettha āpattī’’ti anāpattisaññī, tasmā ‘‘akāraṇe tumhehi so bhikkhu ukkhitto’’ti ukkhepake bhikkhū yadi vadeyyāti adhippāyo. ^b^Ukkhittānuvattake vā ‘‘tumhe āpattiṃ āpannā’’ti vadeyyā^eb^ti yasmā vatthujānanacittenāyaṃ sacittakā āpatti, ayañca udakāvasese udakāvasesasaññī, tasmā sāpattikasseva ‘‘tumhe chandāgatiṃ gacchathā’’ti adhippāyena ‘‘tumhe āpattiṃ āpannā’’ti ukkhittānuvattake vadeyya.</p>
<p>[03]^b^455-456^eb^^b^.^eb^^b^Kammaṃ kopetī^eb^ti ‘‘nānāsaṃvāsakacatuttho ce, bhikkhave, kammaṃ kareyya, akammaṃ na ca karaṇīya’’ntiādivacanato (mahāva. 389) sace saṅgho taṃ gaṇapūrakaṃ katvā kammaṃ kareyya, ayaṃ tattha nisinnopi taṃ kammaṃ kopetīti adhippāyo. ^b^Upacāraṃ muñcitvā^eb^ti ettha ^b^upacāro^eb^ nāma aññamaññaṃ hatthena pāpuṇanaṭṭhānaṃ.</p>
<p>[03]^b^457^eb^^b^.^eb^^b^Bhaṇḍanajātā^eb^tiādīsu kalahassa pubbabhāgo bhaṇḍanaṃ nāma, taṃ jātaṃ etesanti ^b^bhaṇḍanajātā,^eb^ hatthaparāmāsādivasena matthakaṃ patto kalaho jāto etesanti ^b^kalahajātā,^eb^ viruddhavādabhūtaṃ vādaṃ āpannāti ^b^vivādāpannā. Mukhasattīhī^eb^ti vācāsattīhi. ^b^Vitudantā^eb^ti vijjhantā ^a^M3.0349^ea^. ^a^V3.0319^ea^^b^Bhagavantaṃ etadavocā^eb^ti ‘‘idha, bhante, kosambiyaṃ bhikkhū bhaṇḍanajātā’’tiādivacanaṃ avoca, tañca kho neva piyakamyatāya, na bhedādhippāyena, atha kho atthakāmatāya hitakāmatāya. Sāmaggīkārako kiresa bhikkhu, tasmāssa etadahosi ‘‘yathā ime bhikkhū vivādaṃ āraddhā, na sakkā mayā, nāpi aññena bhikkhunā samagge kātuṃ, appeva nāma sadevake loke aggapuggalo bhagavā sayaṃ vā gantvā attano vā santikaṃ pakkosāpetvā etesaṃ bhikkhūnaṃ khantimettāpaṭisaṃyuttaṃ sāraṇīyadhammadesanaṃ kathetvā sāmaggiṃ kareyyā’’ti atthakāmatāya hitakāmatāya gantvā avoca. ^b^Tasmā evamāhā^eb^ti atthakāmattā evamāha, na bhagavato vacanaṃ anādiyanto. Ye pana tadā satthu vacanaṃ na gaṇhiṃsu, te kiñci avatvā tuṇhībhūtā maṅkubhūtā aṭṭhaṃsu, tasmā ubhayesampi satthari agāravapaṭipatti nāhosi.</p>
<p>[06]Kosambakavivādakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Dīghāvuvatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^458^eb^^b^.^eb^^b^Atha kho bhagavā bhikkhū āmantesī^eb^tiādīsu ^b^bhūtapubba^eb^nti idaṃ bhagavā pathavīgataṃ nidhiṃ uddharitvā purato rāsiṃ karonto viya bhavapaṭicchannaṃ purāvutthaṃ dassento āha. ^b^Aḍḍho^eb^ti issaro. Yo koci attano santakena vibhavena aḍḍho hoti, ayaṃ pana na kevalaṃ aḍḍhoyeva, mahaddhano mahatā aparimāṇasaṅkhena dhanena samannāgatoti āha ^b^‘‘mahaddhano’’^eb^ti. Bhuñjitabbato paribhuñjitabbato visesato kāmā bhogā nāma, tasmā pañcakāmaguṇavasena mahantā uḷārā bhogā assāti ^b^mahābhogo^eb^. Mahantaṃ senābalañceva thāmabalañca etassāti ^b^mahabbalo^eb^. Mahanto hatthiassādivāhano etassāti ^b^mahāvāhano^eb^. Mahantaṃ vijitaṃ raṭṭhaṃ etassāti ^b^mahāvijito. Paripuṇṇakosakoṭṭhāgāro^eb^ti ^b^koso^eb^ vuccati bhaṇḍāgārasāragabbho, ^b^koṭṭhaṃ^eb^ vuccati dhaññassa āṭhapanaṭṭhānaṃ, koṭṭhabhūtaṃ agāraṃ ^b^koṭṭhāgāraṃ,^eb^ nidahitvā ṭhapitena dhanena paripuṇṇakoso dhaññānañca paripuṇṇakoṭṭhāgāroti attho.</p>
<p>[03]Atha ^a^M3.0350^ea^ vā catubbidho koso hatthī assā rathā pattīti. Yathā hi asino tikkhabhāvaparipālako paricchado ‘‘koso’’ti vuccati, evaṃ rañño tikkhabhāvaparipālakattā caturaṅginī senā ‘‘koso’’ti vuccati. Tividhaṃ koṭṭhāgāraṃ dhanakoṭṭhāgāraṃ dhaññakoṭṭhāgāraṃ vatthakoṭṭhāgāranti. Taṃ sabbampi paripuṇṇamassāti ^b^paripuṇṇakosakoṭṭhāgāro. Caturaṅginiṃ sena^eb^nti hatthiassarathapattisaṅkhātehi ^a^V3.0320^ea^ catūhi aṅgehi samannāgataṃ senaṃ. ^b^Sannayhitvā^eb^ti cammapaṭimuñcanādīhi sannāhaṃ kāretvā. ^b^Abbhuyyāsī^eb^ti abhiuyyāsi, abhimukho hutvā nikkhamīti attho. ^b^Ekasaṅghātampī^eb^ti ekappahārampi. ^b^Dhovana^eb^nti dhovanudakaṃ. ^b^Parinetvā^eb^ti nīharitvā. ‘‘Anatthado’’ti vattabbe da-kārassa ta-kāraṃ katvā ‘‘anatthato’’ti vuttanti āha ^b^‘‘atha vā’’^eb^tiādi.</p>
<p>[03]^b^464^eb^^b^.^eb^ Vaggabhāvena vā puthu nānā saddo assāti ^b^puthusaddo. Samajano^eb^ti bhaṇḍane samajjhāsayo jano.^b^ Tatthā^eb^ti tasmiṃ janakāye. ^b^Ahaṃ bāloti na maññitthā^eb^ti bālalakkhaṇe ṭhitopi ‘‘ahaṃ bālo’’ti na maññi. ^b^Bhiyyo cā^eb^ti attano bālabhāvassa ajānanato bhiyyo ca bhaṇḍanassa upariphoṭo viya saṅghabhedassa attano kāraṇabhāvampi uppajjamānaṃ na maññittha nāññāsi.</p>
<p>[03]Kalahavasena pavattavācāyeva gocarā etesanti ^b^vācāgocarā. Mukhāyāma^eb^nti vivadanavasena mukhaṃ āyāmetvā bhāṇino. ^b^Na taṃ jānantī^eb^ti taṃ kalahaṃ na jānanti. Kalahaṃ karonto ca taṃ na jānanto nāma natthi. Yathā pana na jānanti, taṃ dassetuṃ āha ^b^‘‘evaṃ sādīnavo aya’’^eb^nti, ayaṃ kalaho nāma attano paresañca atthahāpanato anatthuppādanato diṭṭheva dhamme samparāye ca sādīnavo sadosoti attho. ^b^Taṃ na jānantī^eb^ti taṃ kalahaṃ na jānanti. Kathaṃ na jānantīti āha ^b^‘‘evaṃ sādīnavo aya’’^eb^nti, ‘‘evaṃ sādīnavo ayaṃ kalaho’’ti evaṃ taṃ kalahaṃ na jānantīti attho.</p>
<p>[03]^b^Akkocchi ma^eb^ntiādīsu ^b^akkocchī^eb^ti akkosi. ^b^Avadhī^eb^ti pahari. ^b^Ajinī^eb^ti kūṭasakkhiotāraṇena vā vādapaṭivādena vā karaṇuttariyakaraṇena vā ajesi. ^b^Ahāsī^eb^ti mama santakaṃ pattādīsu kiñcideva avahari ^a^M3.0351^ea^. ^b^Ye ca ta^eb^nti ye keci devā vā manussā vā gahaṭṭhā vā pabbajitā vā taṃ ‘‘akkocchi ma’’ntiādivatthukaṃ kodhaṃ sakaṭadhuraṃ viya naddhinā pūtimacchādīni viya ca kusādīhi punappunaṃ veṭhentā ^b^upanayhanti^eb^ upanāhavasena anubandhanti, tesaṃ sakiṃ uppannaṃ veraṃ na sammatīti attho.</p>
<p>[03]^b^Ye ca taṃ nupanayhantī^eb^ti assatiyā amanasikāravasena vā kammapaccavekkhaṇādivasena vā ye taṃ akkosādivatthukaṃ kodhaṃ ‘‘tayāpi koci niddoso purimabhave akkuṭṭho bhavissati, pahaṭo bhavissati, kūṭasakkhiṃ otāretvā jito bhavissati, kassaci te pasayha kiñci acchinnaṃ bhavissati, tasmā niddoso hutvāpi akkosādīni pāpuṇāsī’’ti evaṃ na upanayhanti ^a^V3.0321^ea^, tesu pamādena uppannampi veraṃ iminā anupanayhanena nirindhano viya jātavedo upasammati.</p>
<p>[03]^b^Na hi verena verānī^eb^ti yathā hi kheḷasiṅghāṇikādiasucimakkhitaṃ ṭhānaṃ teheva asucīhi dhovanto suddhaṃ niggandhaṃ kātuṃ na sakkoti, atha kho taṃ ṭhānaṃ bhiyyoso mattāya asuddhatarañca duggandhatarañca hoti, evameva akkosantaṃ paccakkosanto paharantaṃ paṭipaharanto verena veraṃ vūpasametuṃ na sakkoti, atha kho bhiyyo verameva karoti. Iti verāni nāma verena kismiñcipi kāle na sammanti, atha kho vaḍḍhantiyeva. ^b^Averena ca sammantī^eb^ti yathā pana tāni kheḷādīni asucīni vippasannena udakena dhoviyamānāni nassanti, taṃ ṭhānaṃ suddhaṃ hoti niggandhaṃ, evameva averena khantimettodakena yonisomanasikārena paṭisaṅkhānena paccavekkhaṇena verāni vūpasammanti paṭippassambhanti abhāvaṃ gacchanti. ^b^Esa dhammo sanantano^eb^ti esa averena verūpasamanasaṅkhāto porāṇako dhammo sabbesaṃ buddhapaccekabuddhakhīṇāsavānaṃ gatamaggo.</p>
<p>[03]^b^Na jānantī^eb^ti aniccasaññaṃ na paccupaṭṭhāpentīti adhippāyo. ^b^Tato sammanti medhagā^eb^ti tato tasmā kāraṇā medhagā kalahā sammanti vūpasamaṃ gacchanti. Kathaṃ te sammantīti āha ^b^‘‘evañhī’’^eb^tiādi. Tattha ^b^evañhi te jānantā^eb^ti te paṇḍitā ‘‘mayaṃ maccusamīpaṃ gacchāmā’’ti evaṃ jānantā yonisomanasikāraṃ uppādetvā medhagānaṃ kalahānaṃ vūpasamāya ^a^M3.0352^ea^ paṭipajjanti, atha nesaṃ tāya paṭipattiyā te medhagā sammantīti adhippāyo.</p>
<p>[03]^b^Tesampi hoti saṅgatī^eb^ti ye mātāpitūnaṃ aṭṭhīni chindanti, pāṇe haranti, gavādīni ca pasayha gaṇhanti, evaṃ raṭṭhaṃ vilumpamānānaṃ tesampi saṅgati hoti, kimaṅgaṃ pana tumhākaṃ na siyāti adhippāyo.</p>
<p>[03]^b^Vaṇṇāvaṇṇadīpanatthaṃ vuttā^eb^ti ‘‘bālasahāyatāya ime bhikkhū kalahapasutā, paṇḍitasahāyānaṃ pana idaṃ na siyā’’ti paṇḍitasahāyassa bālasahāyassa ca vaṇṇāvaṇṇadīpanatthaṃ vuttā. ^b^Nipaka^eb^nti nepakkapaññāya samannāgataṃ. ^b^Sādhuvihāri dhīra^eb^nti bhaddakavihāriṃ paṇḍitaṃ. ^b^Pākaṭaparissaye ca paṭicchannaparissaye ca abhibhavitvā^eb^ti sīhabyagghādayo pākaṭaparissaye ca rāgabhayadosabhayādayo paṭicchannaparissaye cāti sabbeva parissaye abhibhavitvā.</p>
<p>[03]^b^Ekakā^eb^^a^V3.0322^ea^^b^cariṃsū^eb^ti ‘‘idaṃ rajjaṃ nāma mahantaṃ pamādaṭṭhānaṃ, kiṃ amhākaṃ rajjena kāritenā’’ti raṭṭhaṃ pahāya tato mahāaraññaṃ pavisitvā tāpasapabbajjaṃ pabbajitvā catūsu iriyāpathesu ekakā cariṃsūti attho.</p>
<p>[03]^b^Ekassa caritaṃ seyyo^eb^ti pabbajitassa pabbajitakālato paṭṭhāya ekībhāvābhiratassa ekakasseva caritaṃ seyyoti attho. ^b^Natthi bāle sahāyatā^eb^ti cūḷasīlaṃ majjhimasīlaṃ mahāsīlaṃ dasa kathāvatthūni terasa dhutaguṇā vipassanāñāṇaṃ cattāro maggā cattāri phalāni tisso vijjā cha abhiññā amatamahānibbānanti ayaṃ sahāyatā nāma, sā bālaṃ nissāya adhigantuṃ na sakkāti natthi bāle sahāyatā. Mātaṅgo araññe ^b^mātaṅgaraññe^eb^ti saralopena sandhi. ‘‘Mātaṅgarañño’’tipi pāṭho, araññako mātaṅgo viyāti attho. ^b^Mātaṅga^eb^-saddeneva hatthibhāvassa vuttattā nāgavacanaṃ tassa mahattavibhāvanatthanti āha ^b^‘‘nāgoti mahantādhivacanameta’’^eb^nti. Mahantapariyāyo hi ^b^nāga^eb^-saddo hoti ‘‘etaṃ nāgassa nāgena, īsādantassa hatthino’’tiādīsu (udā. 35).</p>
<p>[06]Dīghāvuvatthukathāvaṇṇanā niṭṭhitā.</p>
</h4>
</h3>
</h2>
<h2>
<h2n>Bālakaloṇakagamanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^465^eb^^b^.^eb^^b^Bālakaloṇakāragāmo^eb^ti ^a^M3.0353^ea^ upāligahapatissa evaṃnāmako bhogagāmo. ^b^Tenupasaṅkamī^eb^ti dhammasenāpatimahāmoggallānattheresu vā asītimahāsāvakesu vā antamaso dhammabhaṇḍāgārikaṃ ānandattherampi kañci anāmantetvā sayameva pattacīvaramādāya anīkanissaṭo hatthī viya yūthanissaṭo kāḷasīho viya vātacchinno valāhako viya ca ekakova upasaṅkami. Kasmā upasaṅkami? Gaṇe kirassa ādīnavaṃ disvā ekavihāriṃ bhikkhuṃ passitukāmatā udapādi, tasmā sītādipīḷito uṇhādiṃ patthayamāno viya upasaṅkami. Atha vā bhagavatā so ādīnavo pageva pariññāto, na tena satthā nibbinno, tasmiṃ pana antovasse keci buddhaveneyyā nāhesuṃ, tena aññattha gamanaṃ tesaṃ bhikkhūnaṃ damanupāyoti pālileyyakaṃ uddissa gacchanto ekavihāriṃ āyasmantaṃ bhaguṃ sampahaṃsetuṃ tattha gato. Evaṃ gate ca satthari pañcasatā bhikkhū āyasmantaṃ ānandaṃ āhaṃsu ‘‘āvuso ānanda satthā ekakova gato, mayaṃ anubandhissāmā’’ti. ‘‘Āvuso, yadā bhagavā sāmaṃ senāsanaṃ saṃsāmetvā pattacīvaramādāya anāmantetvā upaṭṭhāke anapaloketvā bhikkhusaṅghaṃ adutiyo gacchati, tadā ekacārikaṃ ^a^V3.0323^ea^ carituṃ bhagavato ajjhāsayo, sāvakena nāma satthu ajjhāsayānurūpaṃ paṭipajjitabbaṃ, tasmā na imesu divasesu bhagavā anugantabbo’’ti nivāresi, sayampi nānugañchi. ^b^Dhammiyā kathāyā^eb^ti ekībhāve ānisaṃsapaṭisaṃyuttāya dhammakathāya.</p>
<p>[06]Bālakaloṇakagamanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pācīnavaṃsadāyagamanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^466^eb^^b^.^eb^^b^Yena pācīnavaṃsadāyo^eb^ti tattha kasmā upasaṅkami? Yathā nāma jighacchitassa bhojane, pipāsitassa pānīye, sītena phuṭṭhassa uṇhe, uṇhena phuṭṭhassa sīte, dukkhitassa sukhe abhiruci uppajjati, evameva bhagavato kosambake bhikkhū aññamaññaṃ vivādāpanne asamaggavāsaṃ vasante, samaggavāsaṃ ^a^M3.0354^ea^ vasante āvajjentassa ime tayo kulaputtā āpāthamāgamiṃsu, atha nesaṃ paggaṇhitukāmo upasaṅkami ‘‘evāyaṃ paṭipattianukkamena kosambakānaṃ bhikkhūnaṃ vinayanūpāyo hotī’’ti. ^b^Viharantī^eb^ti sāmaggirasaṃ anubhavamānā viharanti.</p>
<p>[03]^b^Dāyapālo^eb^ti (ma. ni. aṭṭha. 1.325) araññapālo. So araññaṃ yathā icchiticchitappadesena manussā pavisitvā tattha pupphaṃ vā phalaṃ vā niyyāsaṃ vā dabbasambhāraṃ vā na haranti, evaṃ vatiyā parikkhittassa araññassa yojite dvāre nisīditvā araññaṃ rakkhati, tasmā ‘‘dāyapālo’’ti vutto. ^b^Attakāmarūpā viharantī^eb^ti attano hitaṃ kāmayamānasabhāvā hutvā viharanti. Yo hi imasmiṃ sāsane pabbajitvāpi vejjakammadūtakammapahiṇagamanādīnaṃ vasena ekavīsatianesanāhi jīvikaṃ kappeti, ayaṃ na attakāmarūpo nāma. Yo pana imasmiṃ sāsane pabbajitvā ekavīsatianesanaṃ pahāya catupārisuddhisīle patiṭṭhāya buddhavacanaṃ uggaṇhitvā sappāyadhutaṅgaṃ adhiṭṭhāya aṭṭhatiṃsāya ārammaṇesu cittaruciyaṃ kammaṭṭhānaṃ gahetvā gāmantaṃ pahāya araññaṃ pavisitvā samāpattiyo nibbattetvā vipassanāya kammaṃ kurumāno vicarati, ayaṃ attakāmo nāma. Tepi tayo kulaputtā evarūpā ahesuṃ. Tena vuttaṃ ‘‘attakāmarūpā viharantī’’ti.</p>
<p>[03]^b^Mā tesaṃ aphāsumakāsī^eb^ti tesaṃ aphāsukaṃ mā akāsīti bhagavantaṃ vāresi. Evaṃ kirassa ahosi ‘‘ime kulaputtā samaggā viharanti, ekaccassa ca gataṭṭhāne ^a^V3.0324^ea^ bhaṇḍanakalahavivādā vattanti, tikhiṇasiṅgo caṇḍagoṇo viya ovijjhanto vicarati, athekamaggena dvinnaṃ gamanaṃ na hoti, kadāci ayampi evaṃ karonto imesaṃ kulaputtānaṃ samaggavāsaṃ bhindeyya, pāsādiko ca panesa suvaṇṇavaṇṇo rasagiddho maññe, gatakālato paṭṭhāya paṇītadāyakānaṃ attano upaṭṭhākānaṃ vaṇṇakathanādīhi imesaṃ kulaputtānaṃ appamādavihāraṃ bhindeyya, vasanaṭṭhānāni cāpi etesaṃ kulaputtānaṃ nibaddhāni paricchinnāni tissova paṇṇasālā tayo caṅkamā tīṇi divāṭṭhānāni tīṇi mañcapīṭhāni, ayaṃ pana samaṇo mahākāyo vuḍḍhataro maññe bhavissati, so akāle ime kulaputte senāsanā vuṭṭhapessati, evaṃ sabbathāpi etesaṃ aphāsu bhavissatī’’ti. Taṃ anicchanto ‘‘mā tesaṃ aphāsumakāsī’’ti bhagavantaṃ vāreti.</p>
<p>[03]Kiṃ ^a^M3.0355^ea^ panesa jānanto vāresi ajānantoti? Ajānanto. Sammāsambuddho hi nāma yadā anekabhikkhusahassaparivāro byāmappabhāya asītianubyañjanehi dvattiṃsamahāpurisalakkhaṇasiriyā ca buddhānubhāvaṃ dassento vicarati, tadā ‘‘ko eso’’ti apucchitvāva jānitabbo hoti. Tadā pana bhagavā ‘‘māssu koci mama buddhānubhāvaṃ aññāsī’’ti tathārūpena iddhābhisaṅkhārena sabbampi taṃ buddhānubhāvaṃ cīvaragabbhena viya paṭicchādetvā valāhakagabbhena paṭicchanno puṇṇacando viya sayameva pattacīvaramādāya aññātakavesena agamāsi. Iti taṃ ajānantova dāyapālo vāresi.</p>
<p>[03]^b^Etadavocā^eb^ti thero kira ‘‘mā samaṇā’’ti dāyapālassa kathaṃ sutvā cintesi ‘‘mayaṃ tayo janā idha viharāma, añño pabbajito nāma natthi, ayañca dāyapālo pabbajitena viya saddhiṃ katheti, ko nu kho bhavissatī’’ti divāṭṭhānato uṭṭhāya dvāre ṭhatvā maggaṃ olokento bhagavantaṃ addasa. Bhagavāpi therassa saha dassaneneva sarīrobhāsaṃ muñci, asītianubyañjanavirājitā byāmappabhā pasāritasuvaṇṇapaṭo viya virocittha. Thero ‘‘ayaṃ dāyapālo phaṇakataāsīvisaṃ gīvāya gahetuṃ hatthaṃ pasārento viya loke aggapuggalena saddhiṃ kathentova na jānāti, aññatarabhikkhunā viya saddhiṃ kathetī’’ti nivārento etaṃ ‘‘māvuso, dāyapālā’’tiādivacanaṃ avoca.</p>
<p>[03]^b^Tenupasaṅkamī^eb^ti kasmā bhagavato paccuggamanaṃ akatvāva upasaṅkami? Evaṃ kirassa ahosi ‘‘mayaṃ tayo janā samaggavāsaṃ vasāma, sacāhaṃ ekakova paccuggamanaṃ karissāmi, samaggavāso nāma na bhavissati, piyamitte gahetvāva paccuggamanaṃ karissāmi. Yathā ca bhagavā ^a^V3.0325^ea^ mayhaṃ piyo, evaṃ sahāyānampi me piyo’’ti tehi saddhiṃ paccuggamanaṃ kātukāmo sayaṃ akatvā upasaṅkami. Keci pana ‘‘tesaṃ therānaṃ paṇṇasāladvāre caṅkamanakoṭiyā bhagavato āgamanamaggo hoti, tasmā thero tesaṃ saññaṃ dadamānova gato’’ti vadanti. ^b^Abhikkamathā^eb^ti ito āgacchatha. ^b^Pāde pakkhālesī^eb^ti vikasitapadumasannibhehi jālahatthehi maṇivaṇṇaṃ udakaṃ gahetvā suvaṇṇavaṇṇesu piṭṭhipādesu udakaṃ āsiñcitvā pādena pādaṃ ghaṃsento pakkhālesi. Buddhānaṃ ^a^M3.0356^ea^ kāye rajojallaṃ nāma na upalimpati, kasmā pakkhālesīti? Sarīrassa utuggahaṇatthaṃ tesañca cittasampahaṃsanatthaṃ. Amhehi abhihaṭena udakena bhagavā pāde pakkhālesi, paribhogaṃ akāsīti tesaṃ bhikkhūnaṃ balavasomanassavasena cittaṃ pīṇitaṃ hoti, tasmā pakkhālesi.</p>
<p>[03]^b^Āyasmantaṃ anuruddhaṃ bhagavā etadavocā^eb^ti so kira tesaṃ vuḍḍhataro, tassa saṅgahe kate sesānaṃ katova hotīti theraññeva etaṃ ‘‘kacci vo anuruddhā’’tiādivacanaṃ avoca. ^b^Anuruddhā^eb^ti vā ekasesanayena vuttaṃ virūpekasesassapi icchitabbattā, evañca katvā bahuvacananiddeso ca samatthito hoti. ^b^Kaccī^eb^ti pucchanatthe nipāto. ^b^Vo^eb^ti sāmivacanaṃ. Idaṃ vuttaṃ hoti – kacci anuruddhā tumhākaṃ khamanīyaṃ, iriyāpatho vo khamati, kacci yāpanīyaṃ, kacci vo jīvitaṃ yāpeti ghaṭiyati, kacci piṇḍakena na kilamatha, kacci tumhākaṃ sulabhapiṇḍaṃ, sampatte vo disvā manussā uḷuṅkayāguṃ vā kaṭacchubhikkhaṃ vā dātabbaṃ maññantīti bhikkhācāravattaṃ pucchati. Kasmā? Yasmā paccayena akilamantena sakkā samaṇadhammo kātuṃ, vattameva vā etaṃ pabbajitānaṃ.</p>
<p>[03]Atha tena paṭivacane dinne ‘‘anuruddhā tumhe rājapabbajitā mahāpuññā, manussā tumhākaṃ araññe vasantānaṃ adatvā kassa aññassa dātabbaṃ maññissanti, tumhe pana etaṃ bhuñjitvā kiṃ nu kho migapotakā viya aññamaññaṃ ghaṭṭentā viharatha, udāhu sāmaggibhāvo vo atthī’’ti sāmaggirasaṃ pucchanto ^b^‘‘kacci pana vo anuruddhā samaggā’’^eb^tiādimāha. Tattha ^b^khīrodakībhūtā^eb^ti yathā khīrañca udakañca aññamaññaṃ saṃsandati, visuṃ na hoti, ekattaṃ viya upeti, kacci evaṃ sāmaggivasena ekattupagatacittuppādā viharathāti pucchati. ^b^Piyacakkhūhī^eb^ti mettacittaṃ paccupaṭṭhāpetvā olokanato piyabhāvadīpakāni cakkhūni piyacakkhūni nāma, ‘‘kacci tathārūpehi cakkhūhi aññamaññaṃ passantā viharathā’’ti pucchati. ^b^Tagghā^eb^ti ekaṃsatthe nipāto, ekaṃsena mayaṃ bhanteti vuttaṃ hoti. ^b^Yathā kathaṃ panā^eb^ti ettha ^b^yathā^eb^ti nipātamattaṃ, ^b^katha^eb^nti ^a^V3.0326^ea^ kāraṇapucchā, kathaṃ pana tumhe evaṃ viharatha, kena kāraṇena viharatha, taṃ me kāraṇaṃ brūhīti vuttaṃ hoti.</p>
<p>[03]^b^Mettaṃ^eb^^a^M3.0357^ea^^b^kāyakamma^eb^nti mettacittavasena pavattaṃ kāyakammaṃ. ^b^Āvi ceva raho cā^eb^ti sammukhā ceva parammukhā ca. Itaresupi eseva nayo. Tattha sammukhā kāyavacīkammāni sahavāse labbhanti, itarāni vippavāse, manokammaṃ sabbattha labbhati. Yañhi saheva vasantesu ekena mañcapīṭhaṃ vā dārubhaṇḍaṃ vā mattikābhaṇḍaṃ vā bahi dunnikkhittaṃ hoti, taṃ disvā ‘‘kenidaṃ vaḷañjita’’nti avaññaṃ akatvā attanā dunnikkhittaṃ viya gahetvā paṭisāmentassa paṭijaggitabbayuttaṃ vā pana ṭhānaṃ paṭijaggantassa sammukhā mettaṃ kāyakammaṃ nāma hoti. Ekasmiṃ pakkante tena dunnikkhittaṃ senāsanaparikkhāraṃ tatheva nikkhipantassa paṭijaggitabbayuttaṃ vā pana ṭhānaṃ paṭijaggantassa parammukhā mettaṃ kāyakammaṃ nāma hoti. Sahavasantassa pana therehi saddhiṃ madhuraṃ sammodanīyakathaṃ paṭisanthārakathaṃ sāraṇīyakathaṃ dhammakathaṃ sarabhaññaṃ sākacchaṃ pañhapucchanaṃ pañhavissajjananti evamādikaraṇe sammukhā mettaṃ vacīkammaṃ nāma hoti. Theresu pana pakkantesu ‘‘mayhaṃ piyasahāyo nandiyatthero kimilatthero evaṃ sīlasampanno evaṃ ācārasampanno’’tiādiguṇakathane parammukhā mettaṃ vacīkammaṃ nāma hoti. ‘‘Mayhaṃ piyamitto nandiyatthero kimilatthero avero hotu abyāpajjo sukhī’’ti evaṃ samannāharato pana sammukhāpi parammukhāpi mettaṃ manokammaṃ hotiyeva.</p>
<p>[03]^b^Nānā hi kho no bhante kāyā^eb^ti ayañhi kāyo piṭṭhaṃ viya mattikā viya ca omadditvā ekato kātuṃ na sakkā. ^b^Ekañca pana maññe citta^eb^nti cittaṃ pana no attano viya aññamaññassa hitabhāvena avirodhabhāvena bhedābhāvena samaggabhāvena ekamevāti dasseti. Kathaṃ panete sakaṃ cittaṃ nikkhipitvā itaresaṃ cittavasena vattiṃsūti? Ekassa patte malaṃ uṭṭhahati, ekassa cīvaraṃ kiliṭṭhaṃ hoti, ekassa paribhaṇḍakammaṃ hoti. Tattha yassa patte malaṃ uṭṭhitaṃ, tena ‘‘mamāvuso patte malaṃ uṭṭhitaṃ, pacituṃ vaṭṭatī’’ti vutte itare ‘‘mayhaṃ cīvaraṃ kiliṭṭhaṃ dhovitabbaṃ, mayhaṃ paribhaṇḍaṃ kātabba’’nti avatvā araññaṃ pavisitvā dārūni āharitvā bhinditvā pattakaṭāhe bahalatanumattikāhi lepaṃ katvā pattaṃ pacitvā tato paraṃ cīvaraṃ vā dhovanti, paribhaṇḍaṃ vā karonti. ‘‘Mamāvuso cīvaraṃ kiliṭṭhaṃ, dhovituṃ vaṭṭatī’’ti ‘‘mama paṇṇasālā uklāpā, paribhaṇḍaṃ kātuṃ vaṭṭatī’’ti paṭhamataraṃ ārocitepi eseva nayo.</p>
<p>[03]Idāni ^a^M3.0358^ea^ tesaṃ appamādalakkhaṇaṃ pucchanto ^b^‘‘kacci pana vo anuruddhā’’^eb^tiādimāha. Tattha ^a^V3.0327^ea^^b^vo^eb^ti nipātamattaṃ, paccattavacanaṃ vā, kacci tumheti attho. ^b^Amhāka^eb^nti amhesu tīsu janesu. ^b^Piṇḍāya paṭikkamatī^eb^ti gāme piṇḍāya caritvā paccāgacchati. ^b^Avakkārapāti^eb^nti atirekapiṇḍapātaṃ apanetvā ṭhapanatthāya ekaṃ samuggapātiṃ dhovitvā ṭhapeti. ^b^Yo pacchā^eb^ti te kira therā na ekatova bhikkhācāraṃ pavisanti. Phalasamāpattiratā hete pātova sarīrapaṭijagganaṃ katvā vattapaṭipattiṃ pūretvā senāsanaṃ pavisitvā kālaparicchedaṃ katvā phalasamāpattiṃ appetvā nisīdanti. Tesu yo paṭhamataraṃ nisinno attano kālaparicchedavasena paṭhamataraṃ uṭṭhāti, so piṇḍāya caritvā paṭinivatto bhattakiccaṭṭhānaṃ āgantvā jānāti ‘‘dve bhikkhū pacchato, ahaṃ paṭhamataraṃ āgato’’ti. Atha pattaṃ pidahitvā āsanapaññāpanādīni katvā yadi patte paṭivīsamattameva hoti, nisīditvā bhuñjati, yadi atirekaṃ hoti, avakkārapātiyaṃ pakkhipitvā pātiṃ pidhāya bhuñjati, katabhattakicco pattaṃ dhovitvā vodakaṃ katvā thavikāya osāpetvā pattacīvaraṃ gahetvā attano vasanaṭṭhānaṃ pavisati.</p>
<p>[03]Dutiyopi āgantvāva jānāti ‘‘eko paṭhamaṃ āgato, eko pacchato’’ti. So sace patte bhattaṃ pamāṇameva hoti, bhuñjati. Sace mandaṃ, avakkārapātito gahetvā bhuñjati. Sace atirekaṃ hoti, avakkārapātiyaṃ pakkhipitvā pamāṇameva bhuñjitvā purimatthero viya vasanaṭṭhānaṃ pavisati. Tatiyopi āgantvāva jānāti ‘‘dve paṭhamaṃ āgatā, ahaṃ pacchimo’’ti. Sopi dutiyatthero viya bhuñjitvā katabhattakicco pattaṃ dhovitvā vodakaṃ katvā thavikāya osāpetvā āsanāni ukkhipitvā paṭisāmeti, pānīyaghaṭe vā paribhojanīyaghaṭe vā avasesaudakaṃ chaḍḍetvā ghaṭe nikujjitvā avakkārapātiyaṃ sace avasesabhattaṃ hoti, taṃ vuttanayena jahitvā pātiṃ dhovitvā paṭisāmeti, bhattaggaṃ sammajjati, so kacavaraṃ chaḍḍetvā sammajjaniṃ ukkhipitvā upacikāhi muttaṭṭhāne ṭhapetvā pattacīvaramādāya vasanaṭṭhānaṃ pavisati. Idaṃ therānaṃ bahivihāre araññe bhattakiccakaraṇaṭṭhāne bhojanasālāya vattaṃ. Idaṃ sandhāya ‘‘yo pacchā’’tiādi vuttaṃ.</p>
<p>[03]^b^Yo^eb^^a^M3.0359^ea^^b^passatī^eb^tiādi pana nesaṃ antovihāre vattanti veditabbaṃ. Tattha ^b^vaccaghaṭa^eb^nti ācamanakumbhiṃ. ^b^Ritta^eb^nti rittakaṃ. ^b^Tuccha^eb^nti tasseva vevacanaṃ. ^b^Avisayha^eb^nti ukkhipituṃ asakkuṇeyyaṃ atibhāriyaṃ. ^b^Hatthavikārenā^eb^ti hatthasaññāya. Te kira pānīyaghaṭādīsu yaṃkiñci tucchakaṃ gahetvā pokkharaṇiṃ gantvā anto ca bahi ca dhovitvā udakaṃ parissāvetvā tīre ṭhapetvā aññaṃ bhikkhuṃ hatthavikārena āmantenti, odissa vā anodissa vā saddaṃ na karonti. Kasmā odissa na karonti? Tañhi bhikkhuṃ saddo bādheyyāti. Kasmā anodissa na ^a^V3.0328^ea^ karonti? Anodissa sadde dinne ‘‘ahaṃ pure, ahaṃ pure’’ti dvepi nikkhameyyuṃ. Tato dvīhi kattabbakamme tatiyassa kammacchedo bhaveyya. Saṃyatapadasaddo pana hutvā aparassa bhikkhuno divāṭṭhānasantikaṃ gantvā tena diṭṭhabhāvaṃ ñatvā hatthasaññaṃ karoti, tāya saññāya itaro āgacchati, tato dve janā hatthena hatthaṃ saṃsibbantā dvīsu hatthesu ṭhapetvā uṭṭhāpenti. Taṃ sandhāyāha ^b^‘‘hatthavikārena dutiyaṃ āmantetvā hatthavilaṅghakena upaṭṭhāpemā’’^eb^ti.</p>
<p>[03]^b^Pañcāhikaṃ kho panā^eb^ti cātuddase pannarase aṭṭhamiyanti idaṃ tāva pakatidhammassavanameva, taṃ akhaṇḍaṃ katvā pañcame pañcame divase dve therā nātivikāle nahāyitvā anuruddhattherassa vasanaṭṭhānaṃ gacchanti. Tattha tayopi nisīditvā tiṇṇaṃ piṭakānaṃ aññatarasmiṃ aññamaññaṃ pañhaṃ pucchanti, aññamaññaṃ vissajjenti. Tesaṃ evaṃ karontānaṃyeva aruṇaṃ uggacchati. Taṃ sandhāyetaṃ vuttaṃ. Ettāvatā therena bhagavatā appamādalakkhaṇaṃ pucchitena pamādaṭṭhānesuyeva appamādalakkhaṇaṃ vissajjitaṃ hoti. Aññesañhi bhikkhūnaṃ bhikkhācārapavisanakālo nikkhamanakālo nivāsanaparivattanaṃ cīvarapārupanaṃ antogāme piṇḍāya caraṇaṃ dhammakathanaṃ anumodanaṃ antogāmato nikkhamitvā bhattakiccakaraṇaṃ pattadhovanaṃ pattaosāpanaṃ pattacīvarapaṭisāmananti papañcakaraṇaṭṭhānāni etāni. Tasmā thero ‘‘amhākaṃ ettakaṃ ṭhānaṃ muñcitvā vissaṭṭhakathāpavattanena kammaṭṭhāne pamajjanaṭṭhānāni, tatthāpi mayaṃ, bhante, kammaṭṭhānaviruddhaṃ na paṭipajjāmā’’ti aññesaṃ pamādaṭṭhānesuyeva sikhāppattaṃ attano appamādalakkhaṇaṃ vissajjesi. Imināva etāni ṭhānāni muñcitvā aññattha vihārasamāpattīnaṃ avaḷañjanavasena pamādakālo nāma amhākaṃ natthīti dīpeti.</p>
<p>[06]Pācīnavaṃsadāyagamanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Pālileyyakagamanakathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^467^eb^^b^.^eb^^b^Dhammiyā^eb^^a^M3.0360^ea^^b^kathāyā^eb^ti samaggavāse ānisaṃsapaṭisaṃyuttāya dhammakathāya. ^b^Anupubbena^eb^ (udā. aṭṭha. 35) ^b^cārikaṃ caramāno^eb^ti anukkamena gāmanigamapaṭipāṭiyā cārikaṃ caramāno. ^b^Yena pālileyyakaṃ tadavasarī^eb^ti ekakova yena pālileyyakagāmo, taṃ avasari. Pālileyyakagāmavāsinopi paccuggantvā bhagavato dānaṃ datvā pālileyyakagāmassa avidūre rakkhitavanasaṇḍo nāma atthi, tattha bhagavato paṇṇasālaṃ katvā ‘‘ettha bhagavā vasatū’’ti yācitvā vāsayiṃsu. ^b^Bhaddasālo^eb^ti pana tattheko manāpo laṭṭhiko sālarukkho. Bhagavā taṃ gāmaṃ upanissāya ^a^V3.0329^ea^ vanasaṇḍe paṇṇasālāya samīpe tasmiṃ rukkhamūle vihāsi. Tena vuttaṃ ^b^‘‘pālileyyake viharati rakkhitavanasaṇḍe bhaddasālamūle’’^eb^ti.</p>
<p>[03]^b^Atha kho bhagavato rahogatassā^eb^tiādi bhagavato vivekasukhapaccavekkhaṇadassanaṃ. ^b^Ākiṇṇo na phāsu vihāsi^eb^nti sambādhappatto ākiṇṇo vihāsiṃ. Kiṃ pana bhagavato sambādho atthi saṃsaggo vāti? Natthi. Na hi koci bhagavantaṃ anicchāya upasaṅkamituṃ sakkoti. Durāsadā hi buddhā bhagavanto sabbattha ca anupalittā, hitesitāya pana sattesu anukampaṃ upādāya ‘‘mutto mocessāmī’’ti paṭiññānurūpaṃ caturoghanittharaṇatthaṃ aṭṭhannaṃ parisānaṃ attano santikaṃ kālena kālaṃ upasaṅkamanaṃ adhivāseti, sayañca mahākaruṇāsamussāhito kālaññū hutvā tattha upasaṅkamīti idaṃ sabbabuddhānaṃ āciṇṇaṃ. Nāyamidha ākiṇṇavihāro adhippeto, idha pana tehi kalahakārakehi kosambakabhikkhūhi saddhiṃ ekavihāre vāsaṃ vihāsi, tadā vinetabbābhāvato ākiṇṇavihāraṃ katvā vuttaṃ ‘‘ahaṃ kho pubbe ākiṇṇo na phāsu vihāsi’’nti. Tenevāha ^b^‘‘tehi kosambakehi bhikkhūhi bhaṇḍanakārakehī’’^eb^tiādi.</p>
<p>[03]^b^Daharapotakehī^eb^ti daharehi hatthipotakehi, ye bhiṅkātipi vuccanti. ^b^Tehī^eb^ti hatthiādīhi. ^b^Kaddamodakānī^eb^ti kaddamamissāni udakāni. ^b^Ogāhā^eb^ti ettha ‘‘ogāha’’ntipi pāḷi. ^b^Assā^eb^ti hatthināgassa. ^b^Upanighaṃsantiyo^eb^ti ghaṭṭentiyo. Upanighaṃsiyamānopi attano uḷārabhāvena ^a^M3.0361^ea^ na kujjhati, tena tā ghaṃsantiyeva. ^b^Vūpakaṭṭho^eb^ti vūpakaṭṭho dūrībhūto.</p>
<p>[03]^b^Yūthā^eb^ti hatthighaṭāya. ^b^Yena bhagavā tenupasaṅkamī^eb^ti so kira hatthināgo yūthavāse ukkaṇṭhito taṃ vanasaṇḍaṃ paviṭṭho. Tattha bhagavantaṃ disvā ghaṭasahassena nibbāpitasantāpo viya nibbuto hutvā pasannacitto bhagavato santike aṭṭhāsi, tato paṭṭhāya vattasīse ṭhatvā bhaddasālassa paṇṇasālāya ca samantato appaharitaṃ katvā sākhābhaṅgena sammajjati, bhagavato mukhadhovanaṃ deti, nahānodakaṃ āharati, dantakaṭṭhaṃ deti, araññato madhurāni phalāphalāni āharitvā satthu upaneti. Satthā tāni paribhuñjati. Tena vuttaṃ ^b^‘‘soṇḍāya bhagavato pānīyaṃ paribhojanīyaṃ upaṭṭhāpetī’’^eb^tiādi. So kira soṇḍāya dārūni āharitvā aññamaññaṃ ghaṃsitvā aggiṃ uṭṭhāpetvā dārūni jālāpetvā tattha pāsāṇakhaṇḍāni tāpetvā tāni daṇḍakehi vaṭṭetvā soṇḍiyaṃ khipitvā udakassa tattabhāvaṃ ñatvā bhagavato santikaṃ upagantvā tiṭṭhati. Bhagavā ‘‘hatthināgo mama nahānaṃ icchatī’’ti tattha gantvā nahānakiccaṃ karoti. Pānīyepi eseva ^a^V3.0330^ea^ nayo. Tasmiṃ pana sītale jāte upasaṅkamati. Taṃ sandhāya vuttaṃ ^b^‘‘soṇḍāya bhagavato pānīyaṃ paribhojanīyaṃ upaṭṭhāpetī’’^eb^ti.</p>
<p>[03]^b^Attano ca pavivekaṃ viditvā^eb^ti kehici anākiṇṇabhāvaladdhaṃ kāyavivekaṃ jānitvā. Itare pana vivekā bhagavato sabbakālaṃ vijjantiyeva. ^b^Imaṃ udānaṃ udānesī^eb^ti imaṃ attano hatthināgassa ca vivekābhiratiyā samānajjhāsayabhāvadīpanaṃ udānaṃ udānesi.</p>
<p>[03]Gāthāya pana evamatthayojanā veditabbā (udā. aṭṭha. 35) – ^b^etaṃ īsādantassa^eb^ rathaīsāsadisadantassa hatthināgassa ^b^cittaṃ nāgena^eb^ buddhanāgassa ^b^cittena sameti^eb^ saṃsandati. Kathaṃ sameti ce? ^b^Yadeko ramatī vane,^eb^ yasmā buddhanāgo ‘‘ahaṃ kho pubbe ākiṇṇo vihāsi’’nti purimaṃ ākiṇṇavihāraṃ jigucchitvā vivekaṃ upabrūhayamāno idāni yathā ^b^eko^eb^ adutiyo ^b^vane^eb^ araññe ^b^ramati^eb^ abhiramati, evaṃ ayampi hatthināgo pubbe ^a^M3.0362^ea^ attano hatthiādīhi ākiṇṇavihāraṃ jigucchitvā idāni ^b^eko^eb^ asahāyo vane ekavihāraṃ ^b^ramati^eb^ abhinandati, tasmāssa ^b^cittaṃ nāgena sameti,^eb^ tassa cittena sametīti katvā ekībhāvaratiyā ekasadisaṃ hotīti attho.</p>
<p>[06]Pālileyyakagamanakathāvaṇṇanā niṭṭhitā.</p>
</h4>
</h3>
</h2>
<h2>
<h2n>Aṭṭhārasavatthukathāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^473^eb^^b^.^eb^^b^Yo paṭibāheyya, āpatti dukkaṭassā^eb^ti ettha yo senāsanārahassa senāsanaṃ paṭibāhati, tasseva āpatti. Kalahakārakādīnaṃ panettha ‘‘okāso natthī’’tiādikaṃ saṅghassa katikaṃ ārocetvā na paññapentassa ‘‘ahaṃ vuḍḍho’’ti pasayha attanāva attano paññapetvā gaṇhantaṃ ‘‘yuttiyā gaṇhathā’’ti vatvā vārentassa ca natthi āpatti. ‘‘Bhaṇḍanakārakaṃ nikkaḍḍhatīti vacanato kuladūsakassa pabbājanīyakammānuññāya ca idha kalahavūpasamanatthaṃ āgatānaṃ kosambakānampi ‘yathāvuḍḍha’nti avatvā ‘vivitte asati vivittaṃ katvāpi dātabba’nti vuttattā vivittaṃ katvā dentaṃ paṭibāhantasseva āpattī’’ti ^b^gaṇṭhipadesu^eb^ vuttaṃ.</p>
</h4>
</h3>
</h2>
<h2>
<h2n>Upālisaṅghasāmaggīpucchāvaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^476^eb^^b^.^eb^^b^Na^eb^^a^V3.0331^ea^^b^mūlā mūlaṃ gantvā^eb^ti mūlato mūlaṃ agantvā. ^b^Atthato apagatā^eb^ti sāmaggisaṅkhātaatthato apagatā.</p>
<p>[03]^b^477^eb^^b^.^eb^ Yena naṃ paccatthikā vadeyyuṃ, taṃ na hi hotīti sambandho. ^b^Anapagata^eb^nti kāraṇato anapetaṃ, sakāraṇanti vuttaṃ hoti.</p>
<p>[03]^b^Usūyāyā^eb^ti iminā dosāgatigamanassa saṅgahitattā ^b^‘‘agatigamanenā’’^eb^ti avasesaagatigamanaṃ dassitanti veditabbaṃ. ^b^Aṭṭhahi dūtaṅgehī^eb^ti ‘‘sotā ca hoti sāvetā ca uggahetā ca dhāretā ca viññāpetā ^a^M3.0363^ea^ ca kusalo ca sahitāsahitadassano ca akalahakārako cā’’ti evaṃ vuttehi aṭṭhahi dūtaṅgehi. Sesamettha pāḷito aṭṭhakathāto ca suviññeyyameva.</p>
<p>[06]Kosambakakkhandhakavaṇṇanā niṭṭhitā.</p>
<p>[06]Iti samantapāsādikāya vinayaṭṭhakathāya sāratthadīpaniyaṃ</p>
<p>[06]Mahāvaggavaṇṇanā niṭṭhitā.</p>
<p>[06] Namo tassa bhagavato arahato sammāsambuddhassa</p>
</h4>
</h3>
</h2>
</h1>
</h0>


</ha>
</body>
