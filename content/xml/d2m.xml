<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] dīghanikāyo </h>
  <ha>
    <han> mahāvaggapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. mahāpadānasuttaṃ </h2n>
          <h3>
            <h3n> </h3n>
            <h4>
              <h4n> pubbenivāsapaṭisaṃyuttakathā </h4n>
              <p>[03] 1^b^.^eb^ evaṃ ^a^M2.0001^ea^ ^a^V2.0001^ea^ ^a^P2.0001^ea^ ^a^T2.0001^ea^ me sutaṃ -- ekaṃ  samayaṃ bhagavā sāvatthiyaṃ  viharati jetavane anāthapiṇḍikassa ārāme karerikuṭikāyaṃ. atha  kho sambahulānaṃ bhikkhūnaṃ pacchābhattaṃ piṇḍapātapaṭikkantānaṃ  karerimaṇḍalamāḷe sannisinnānaṃ sannipatitānaṃ pubbenivāsapaṭisaṃyuttā  dhammī kathā udapādi -- ``itipi pubbenivāso, itipi  pubbenivāso''ti. </p>
              <p>[03] 2^b^.^eb^ assosi kho bhagavā dibbāya sotadhātuyā  visuddhāya atikkantamānusikāya tesaṃ bhikkhūnaṃ ^a^V2.0002^ea^ imaṃ kathāsallāpaṃ.  atha kho bhagavā uṭṭhāyāsanā yena karerimaṇḍalamāḷo tenupasaṅkami;  upasaṅkamitvā paññatte āsane nisīdi, nisajja kho bhagavā bhikkhū  āmantesi -- ``kāyanuttha, bhikkhave, etarahi kathāya sannisinnā;  kā ca pana vo antarākathā vippakatā''ti?</p>
              <p>[03] evaṃ vutte te bhikkhū bhagavantaṃ etadavocuṃ -- ``idha, bhante,  amhākaṃ pacchābhattaṃ ^a^P2.0002^ea^ piṇḍapātapaṭikkantānaṃ karerimaṇḍalamāḷe sannisinnānaṃ  sannipatitānaṃ ^a^T2.0002^ea^ pubbenivāsapaṭisaṃyuttā dhammī kathā udapādi -- `itipi  pubbenivāso itipi pubbenivāso'ti. ayaṃ kho no, bhante,  antarākathā vippakatā. atha bhagavā anuppatto''ti. </p>
              <p>[03] 3^b^.^eb^ ``iccheyyātha ^a^M2.0002^ea^ no tumhe, bhikkhave,  pubbenivāsapaṭisaṃyuttaṃ dhammiṃ kathaṃ sotu''nti? ``etassa, bhagavā,  kālo; etassa, sugata, kālo; yaṃ bhagavā pubbenivāsapaṭisaṃyuttaṃ dhammiṃ  kathaṃ kareyya, bhagavato sutvā {bhagavato vacanaṃ sutvā (syā0)} bhikkhū dhāressantī''ti. ``tena hi,  bhikkhave, suṇāthasādhukaṃ manasi karotha bhāsissāmī''ti. ``evaṃ,  bhante''ti kho te bhikkhū bhagavato paccassosuṃ. bhagavā etadavoca -- </p>
              <p>[03] 4^b^.^eb^ ``ito so, bhikkhave, ekanavutikappe yaṃ {ekanavuto kappo  (syā0 kaṃ0 pī0)}  vipassī bhagavā arahaṃ sammāsambuddho loke udapādi. ito so,  bhikkhave, ekatiṃse kappe {ekatiṃ sakappo (sī0) ekatiṃ so kappo (syā0 kaṃ0  pī0)} yaṃ sikhī bhagavā arahaṃ sammāsambuddho loke  udapādi. tasmiññeva kho, bhikkhave, ekatiṃse kappe vessabhū bhagavā  arahaṃ sammāsambuddho loke udapādi. imasmiññeva {imasmiṃ (katthacī)} kho, bhikkhave,  bhaddakappe kakusandho bhagavā arahaṃ sammāsambuddho loke udapādi.  imasmiññeva kho, bhikkhave, bhaddakappe koṇāgamano bhagavā arahaṃ  sammāsambuddho loke udapādi. imasmiññeva kho, bhikkhave, bhaddakappe  kassapo bhagavā arahaṃ sammāsambuddho loke udapādi. imasmiññeva  kho, bhikkhave, bhaddakappe ahaṃ etarahi arahaṃ sammāsambuddho loke  uppanno. </p>
              <p>[03] 5^b^.^eb^ ``vipassī, bhikkhave, bhagavā arahaṃ  sammāsambuddho khattiyo jātiyā ^a^T2.0003^ea^ ahosi, khattiyakule udapādi.  sikhī, bhikkhave, bhagavā arahaṃ sammāsambuddho khattiyo jātiyā  ahosi, khattiyakule udapādi. vessabhū, bhikkhave, bhagavā arahaṃ  sammāsambuddho ^a^P2.0003^ea^ khattiyo jātiyā ahosi, khattiyakule udapādi.  kakusandho, bhikkhave, bhagavā arahaṃ sammāsambuddho brāhmaṇo jātiyā  ahosi, brāhmaṇakule udapādi. koṇāgamano, bhikkhave, bhagavā arahaṃ  sammāsambuddho ^a^V2.0003^ea^ brāhmaṇo jātiyā ahosi, brāhmaṇakule udapādi.  kassapo, bhikkhave, bhagavā arahaṃ sammāsambuddho brāhmaṇo jātiyā  ahosi, brāhmaṇakule udapādi. ahaṃ, bhikkhave, etarahi arahaṃ  sammāsambuddho khattiyo jātiyā ahosiṃ, khattiyakule uppanno. </p>
              <p>[03] 6^b^.^eb^ ``vipassī ^a^M2.0003^ea^, bhikkhave, bhagavā arahaṃ  sammāsambuddho koṇḍañño gottena ahosi. sikhī, bhikkhave, bhagavā  arahaṃ sammāsambuddho koṇḍañño gottena ahosi. vessabhū, bhikkhave,  bhagavā arahaṃ sammāsambuddho koṇḍañño gottena ahosi. kakusandho,  bhikkhave, bhagavā arahaṃ sammāsambuddho kassapo gottena ahosi.  koṇāgamano, bhikkhave, bhagavā arahaṃ sammāsambuddho kassapo gottena  ahosi. kassapo, bhikkhave, bhagavā arahaṃ sammāsambuddho kassapo  gottena ahosi. ahaṃ, bhikkhave, etarahi arahaṃ sammāsambuddho  gotamo gottena ahosiṃ. </p>
              <p>[03] 7^b^.^eb^ ``vipassissa, bhikkhave, bhagavato arahato  sammāsambuddhassa asītivassasahassāni ^a^T2.0004^ea^ āyuppamāṇaṃ ahosi.  sikhissa, bhikkhave, bhagavato arahato sammāsambuddhassa  sattativassasahassāni āyuppamāṇaṃ ahosi. vessabhussa, bhikkhave,  bhagavato arahato sammāsambuddhassa saṭṭhivassasahassāni āyuppamāṇaṃ  ahosi. kakusandhassa, bhikkhave, bhagavato arahato sammāsambuddhassa  cattālīsavassasahassāni āyuppamāṇaṃ ahosi. koṇāgamanassa,  bhikkhave, bhagavato arahato sammāsambuddhassa tiṃsavassasahassāni  āyuppamāṇaṃ ^a^P2.0004^ea^ ahosi. kassapassa, bhikkhave, bhagavato arahato  sammāsambuddhassa vīsativassasahassāni āyuppamāṇaṃ ahosi. mayhaṃ,  bhikkhave, etarahi appakaṃ āyuppamāṇaṃ parittaṃ lahukaṃ; yo ciraṃ  jīvati, so vassasataṃ appaṃ vā bhiyyo. </p>
              <p>[03] 8^b^.^eb^ ``vipassī, bhikkhave, bhagavā arahaṃ  sammāsambuddho pāṭaliyā mūle abhisambuddho. sikhī, bhikkhave,  bhagavā arahaṃ sammāsambuddho puṇḍarīkassa mūle abhisambuddho. vessabhū,  bhikkhave, bhagavā arahaṃ sammāsambuddho sālassa mūle abhisambuddho.  kakusandho, bhikkhave, bhagavā arahaṃ sammāsambuddho sirīsassa mūle  abhisambuddho. koṇāgamano, bhikkhave, bhagavā arahaṃ sammāsambuddho  udumbarassa mūle abhisambuddho. kassapo, bhikkhave, bhagavā arahaṃ  sammāsambuddho nigrodhassa mūle abhisambuddho. ahaṃ, bhikkhave,  etarahi arahaṃ sammāsambuddho assatthassa mūle abhisambuddho. </p>
              <p>[03] 9^b^.^eb^ ``vipassissa ^a^M2.0004^ea^ ^a^V2.0004^ea^, bhikkhave, bhagavato arahato  sammāsambuddhassa khaṇḍatissaṃ ^a^T2.0005^ea^ nāma sāvakayugaṃ ahosi aggaṃ bhaddayugaṃ.  sikhissa, bhikkhave, bhagavato arahato sammāsambuddhassa abhibhūsambhavaṃ  nāma sāvakayugaṃ ahosi aggaṃ bhaddayugaṃ. vessabhussa, bhikkhave,  bhagavato arahato sammāsambuddhassa soṇuttaraṃ nāma sāvakayugaṃ ahosi  aggaṃ bhaddayugaṃ. kakusandhassa, bhikkhave, bhagavato arahato  sammāsambuddhassa vidhurasañjīvaṃ nāma sāvakayugaṃ ahosi aggaṃ bhaddayugaṃ.  koṇāgamanassa, bhikkhave, bhagavato arahato sammāsambuddhassa  bhiyyosuttaraṃ nāma sāvakayugaṃ ahosi aggaṃ ^a^P2.0005^ea^ bhaddayugaṃ. kassapassa,  bhikkhave, bhagavato arahato sammāsambuddhassa tissabhāradvājaṃ nāma  sāvakayugaṃ ahosi aggaṃ bhaddayugaṃ. mayhaṃ, bhikkhave, etarahi  sāriputtamoggallānaṃ nāma sāvakayugaṃ ahosi aggaṃ bhaddayugaṃ. </p>
              <p>[03] 10^b^.^eb^ ``vipassissa, bhikkhave, bhagavato arahato  sammāsambuddhassa tayo sāvakānaṃ sannipātā ahesuṃ. eko sāvakānaṃ  sannipāto ahosi aṭṭhasaṭṭhibhikkhusatasahassaṃ, eko ^a^T2.0006^ea^ sāvakānaṃ  sannipāto ahosi bhikkhusatasahassaṃ, eko sāvakānaṃ sannipāto  ahosi asītibhikkhusahassāni. vipassissa, bhikkhave, bhagavato  arahato sammāsambuddhassa ime tayo sāvakānaṃ sannipātā ahesuṃ  sabbesaṃyeva khīṇāsavānaṃ.</p>
              <p>[03] ``sikhissa, bhikkhave, bhagavato arahato sammāsambuddhassa  tayo sāvakānaṃ sannipātā ahesuṃ. eko sāvakānaṃ sannipāto ahosi  bhikkhusatasahassaṃ, eko sāvakānaṃ sannipāto ahosi  asītibhikkhusahassāni, eko sāvakānaṃ sannipāto ahosi  sattatibhikkhusahassāni. sikhissa, bhikkhave, bhagavato arahato  sammāsambuddhassa ime tayo sāvakānaṃ sannipātā ahesuṃ sabbesaṃyeva  khīṇāsavānaṃ.</p>
              <p>[03] ``vessabhussa, bhikkhave, bhagavato arahato sammāsambuddhassa  tayo sāvakānaṃ sannipātā ahesuṃ. eko sāvakānaṃ sannipāto ahosi  asītibhikkhusahassāni, eko sāvakānaṃ sannipāto ahosi  sattatibhikkhusahassāni, eko sāvakānaṃ sannipāto ahosi ^a^M2.0005^ea^   saṭṭhibhikkhusahassāni. vessabhussa, bhikkhave, bhagavato arahato  sammāsambuddhassa ime tayo sāvakānaṃ sannipātā ahesuṃ sabbesaṃyeva  khīṇāsavānaṃ.</p>
              <p>[03] ``kakusandhassa, bhikkhave, bhagavato arahato sammāsambuddhassa  eko sāvakānaṃ sannipāto ahosi ^a^V2.0005^ea^ cattālīsabhikkhusahassāni.  kakusandhassa, bhikkhave, bhagavato arahato sammāsambuddhassa ayaṃ eko  sāvakānaṃ sannipāto ahosi sabbesaṃyeva khīṇāsavānaṃ.</p>
              <p>[03] ``koṇāgamanassa, bhikkhave, bhagavato arahato ^a^P2.0006^ea^ sammāsambuddhassa  eko sāvakānaṃ sannipāto ahosi tiṃsabhikkhusahassāni.  koṇāgamanassa, bhikkhave, bhagavato arahato sammāsambuddhassa ayaṃ  eko sāvakānaṃ sannipāto ahosi sabbesaṃyeva khīṇāsavānaṃ.</p>
              <p>[03] ``kassapassa, bhikkhave, bhagavato arahato sammāsambuddhassa  eko sāvakānaṃ sannipāto ahosi vīsatibhikkhusahassāni.  kassapassa, bhikkhave, bhagavato arahato sammāsambuddhassa ayaṃ eko  sāvakānaṃ sannipāto ahosi sabbesaṃyeva khīṇāsavānaṃ.</p>
              <p>[03] ``mayhaṃ, bhikkhave, etarahi eko ^a^T2.0007^ea^ sāvakānaṃ sannipāto ahosi  aḍḍhateḷasāni bhikkhusatāni. mayhaṃ, bhikkhave, ayaṃ eko sāvakānaṃ  sannipāto ahosi sabbesaṃyeva khīṇāsavānaṃ. </p>
              <p>[03] 11^b^.^eb^ ``vipassissa, bhikkhave, bhagavato arahato  sammāsambuddhassa asoko nāma bhikkhu upaṭṭhāko ahosi aggupaṭṭhāko.  sikhissa, bhikkhave, bhagavato arahato sammāsambuddhassa khemaṅkaro  nāma bhikkhu upaṭṭhāko ahosi aggupaṭṭhāko. vessabhussa, bhikkhave,  bhagavato arahato sammāsambuddhassa upasanto nāma bhikkhu upaṭṭhāko  ahosi aggupaṭṭhāko. kakusandhassa, bhikkhave, bhagavato arahato  sammāsambuddhassa buddhijo nāma bhikkhu upaṭṭhāko ahosi aggupaṭṭhāko.  koṇāgamanassa, bhikkhave, bhagavato arahato sammāsambuddhassa  sotthijo nāma bhikkhu upaṭṭhāko ahosi aggupaṭṭhāko. kassapassa,  bhikkhave, bhagavato arahato sammāsambuddhassa sabbamitto nāma ^a^M2.0006^ea^  bhikkhu  upaṭṭhāko ahosi aggupaṭṭhāko. mayhaṃ, bhikkhave, etarahi ānando  nāma bhikkhu upaṭṭhāko ahosi aggupaṭṭhāko. </p>
              <p>[03] 12^b^.^eb^ ``vipassissa, bhikkhave, bhagavato arahato  sammāsambuddhassa bandhumā nāma rājā pitā ahosi. ^a^P2.0007^ea^ bandhumatī nāma  devī mātā ahosi janetti {janettī (syā0)}. bandhumassa rañño bandhumatī nāma nagaraṃ  rājadhānī ahosi.</p>
              <p>[03] ``sikhissa ^a^V2.0006^ea^, bhikkhave, bhagavato arahato sammāsambuddhassa  aruṇo ^a^T2.0008^ea^ nāma rājā pitā ahosi. pabhāvatī nāma devī mātā  ahosi janetti. aruṇassa rañño aruṇavatī nāma nagaraṃ rājadhānī  ahosi.</p>
              <p>[03] ``vessabhussa, bhikkhave, bhagavato arahato sammāsambuddhassa  suppatito nāma {suppatīto nāma (syā0)} rājā pitā ahosi. vassavatī nāma  {yasavatī nāma (syā0 pī0)} devī mātā  ahosi janetti. suppatitassa rañño anomaṃ nāma nagaraṃ rājadhānī  ahosi.</p>
              <p>[03] ``kakusandhassa, bhikkhave, bhagavato arahato sammāsambuddhassa  aggidatto nāma brāhmaṇo pitā ahosi. visākhā nāma brāhmaṇī  mātā ahosi janetti. tena kho pana, bhikkhave, samayena khemo  nāma rājā ahosi. khemassa rañño khemavatī nāma nagaraṃ  rājadhānī ahosi.</p>
              <p>[03] ``koṇāgamanassa, bhikkhave, bhagavato arahato sammāsambuddhassa  yaññadatto nāma brāhmaṇo pitā ahosi. uttarā nāma brāhmaṇī mātā  ahosi janetti. tena kho pana, bhikkhave, samayena sobho nāma  rājā ahosi. sobhassa rañño sobhavatī nāma nagaraṃ rājadhānī  ahosi.</p>
              <p>[03] ``kassapassa, bhikkhave, bhagavato arahato sammāsambuddhassa  brahmadatto nāma brāhmaṇo pitā ahosi. dhanavatī nāma brāhmaṇī mātā  ahosi janetti. tena kho pana, bhikkhave, samayena kikī ^a^M2.0007^ea^ nāma  {kiṃ kī nāma (syā0)}  rājā ahosi. kikissa rañño bārāṇasī nāma nagaraṃ rājadhānī  ahosi.</p>
              <p>[03] ``mayhaṃ, bhikkhave, etarahi suddhodano nāma rājā pitā  ahosi. māyā nāma devī mātā ahosi janetti. kapilavatthu  nāma nagaraṃ rājadhānī ahosī''ti. idamavoca bhagavā, idaṃ vatvāna ^a^T2.0009^ea^  sugato uṭṭhāyāsanā vihāraṃ pāvisi. </p>
              <p>[03] 13^b^.^eb^ atha ^a^P2.0008^ea^ kho tesaṃ bhikkhūnaṃ acirapakkantassa  bhagavato ayamantarākathā udapādi -- ``acchariyaṃ, āvuso, abbhutaṃ,  āvuso, tathāgatassa mahiddhikatā mahānubhāvatā. yatra hi nāma  tathāgato atīte buddhe parinibbute chinnapapañce chinnavaṭume  pariyādinnavaṭṭe sabbadukkhavītivatte ^a^V2.0007^ea^ jātitopi anussarissati,  nāmatopi anussarissati, gottatopi anussarissati,  āyuppamāṇatopi anussarissati, sāvakayugatopi anussarissati,  sāvakasannipātatopi anussarissati -- `evaṃjaccā te bhagavanto ahesuṃ  itipi, evaṃnāmā evaṃgottā evaṃsīlā evaṃdhammā evaṃpaññā evaṃvihārī  evaṃvimuttā te bhagavanto ahesuṃ itipī'''ti.</p>
              <p>[03] ``kiṃ nu kho, āvuso, tathāgatasseva nu kho esā dhammadhātu  suppaṭividdhā, yassā dhammadhātuyā suppaṭividdhattā tathāgato atīte buddhe  parinibbute chinnapapañce chinnavaṭume pariyādinnavaṭṭe sabbadukkhavītivatte  jātitopi anussarati, nāmatopi anussarati, gottatopi anussarati,  āyuppamāṇatopi anussarati, sāvakayugatopi anussarati,  sāvakasannipātatopi anussarati -- `evaṃjaccā te bhagavanto ahesuṃ  itipi, evaṃnāmā evaṃgottā evaṃsīlā evaṃdhammā evaṃpaññā evaṃvihārī  evaṃvimuttā te ^a^T2.0010^ea^ bhagavanto ahesuṃ itipī'ti, udāhu devatā tathāgatassa  etamatthaṃ ārocesuṃ, yena tathāgato atīte buddhe parinibbute chinnapapañce  chinnavaṭume ^a^P2.0009^ea^ pariyādinnavaṭṭe sabbadukkhavītivatte jātitopi anussarati,  nāmatopi anussarati, gottatopi anussarati, āyuppamāṇatopi  anussarati, sāvakayugatopi anussarati, sāvakasannipātatopi  anussarati -- `evaṃjaccā te bhagavanto ahesuṃ itipi, evaṃnāmā  evaṃgottā evaṃsīlā evaṃdhammā evaṃpaññā evaṃvihārī evaṃvimuttā ^a^M2.0008^ea^ te  bhagavanto ahesuṃ itipī'''ti. ayañca hidaṃ tesaṃ bhikkhūnaṃ  antarākathā vippakatā hoti. </p>
              <p>[03] 14^b^.^eb^ atha kho bhagavā sāyanhasamayaṃ paṭisallānā  vuṭṭhito yena karerimaṇḍalamāḷo tenupasaṅkami; upasaṅkamitvā paññatte  āsane nisīdi. nisajja kho bhagavā bhikkhū āmantesi --  ``kāyanuttha, bhikkhave, etarahi kathāya sannisinnā; kā ca pana  vo antarākathā vippakatā''ti?</p>
              <p>[03] evaṃ vutte te bhikkhū bhagavantaṃ etadavocuṃ -- ``idha, bhante,  amhākaṃ acirapakkantassa bhagavato ayaṃ antarākathā udapādi --  `acchariyaṃ, āvuso, abbhutaṃ, āvuso, tathāgatassa mahiddhikatā  mahānubhāvatā, yatra hi nāma tathāgato atīte buddhe parinibbute  chinnapapañce chinnavaṭume pariyādinnavaṭṭe sabbadukkhavītivatte jātitopi  anussarissati, nāmatopi anussarissati, gottatopi  anussarissati, āyuppamāṇatopi anussarissati, sāvakayugatopi  anussarissati, sāvakasannipātatopi ^a^T2.0011^ea^ anussarissati -- ``evaṃjaccā  ^a^P2.0010^ea^ te  bhagavanto ahesuṃ itipi ^a^V2.0008^ea^, evaṃnāmā evaṃgottā evaṃsīlā evaṃdhammā  evaṃpaññā evaṃvihārī evaṃvimuttā te bhagavanto ahesuṃ itipī''ti. kiṃ  nu kho, āvuso, tathāgatasseva nu kho esā dhammadhātu suppaṭividdhā,  yassā dhammadhātuyā suppaṭividdhattā tathāgato atīte buddhe parinibbute  chinnapapañce chinnavaṭume pariyādinnavaṭṭe sabbadukkhavītivatte jātitopi  anussarati, nāmatopi anussarati, gottatopi anussarati,  āyuppamāṇatopi anussarati, sāvakayugatopi anussarati,  sāvakasannipātatopi anussarati -- ``evaṃjaccā te bhagavanto ahesuṃ  itipi, evaṃnāmā evaṃgottā evaṃsīlā evaṃdhammā evaṃpaññā evaṃvihārī  evaṃvimuttā te bhagavanto ahesuṃ itipī''ti. udāhu devatā tathāgatassa  etamatthaṃ ārocesuṃ, yena tathāgato atīte buddhe parinibbute chinnapapañce  chinnavaṭume pariyādinnavaṭṭe sabbadukkhavītivatte jātitopi anussarati,  nāmatopi anussarati, gottatopi anussarati, āyuppamāṇatopi  anussarati, sāvakayugatopi anussarati, sāvakasannipātatopi  anussarati -- `evaṃjaccā te bhagavanto ahesuṃ itipi, evaṃnāmā  evaṃgottā evaṃsīlā evaṃdhammā evaṃpaññā evaṃvihārī  evaṃvimuttā ^a^M2.0009^ea^ te  bhagavanto ahesuṃ itipī'ti? ayaṃ kho no, bhante, antarākathā  vippakatā, atha bhagavā anuppatto''ti. </p>
              <p>[03] 15^b^.^eb^ ``tathāgatassevesā, bhikkhave, dhammadhātu  suppaṭividdhā, yassā dhammadhātuyā suppaṭividdhattā tathāgato atīte buddhe  parinibbute chinnapapañce chinnavaṭume pariyādinnavaṭṭe sabbadukkhavītivatte  jātitopi anussarati, nāmatopi anussarati, gottatopi anussarati,  āyuppamāṇatopi anussarati, sāvakayugatopi anussarati,  sāvakasannipātatopi anussarati -- `evaṃjaccā te bhagavanto ahesuṃ  itipi, evaṃnāmā evaṃgottā evaṃsīlā evaṃdhammā evaṃpaññā evaṃvihārī  evaṃvimuttā te bhagavanto ahesuṃ itipī'ti. devatāpi tathāgatassa  etamatthaṃ ārocesuṃ, yena tathāgato atīte buddhe parinibbute chinnapapañce  chinnavaṭume pariyādinnavaṭṭe sabbadukkhavītivatte jātitopi anussarati,  nāmatopi anussarati, gottatopi anussarati, āyuppamāṇatopi  anussarati, sāvakayugatopi ^a^T2.0012^ea^ anussarati, sāvakasannipātatopi  anussarati -- `evaṃjaccā te bhagavanto ahesuṃ itipi, evaṃnāmā  evaṃgottā evaṃsīlā evaṃdhammā evaṃpaññā evaṃvihārī evaṃvimuttā te  bhagavanto ahesuṃ itipī'ti.</p>
              <p>[03] ``iccheyyātha no tumhe, bhikkhave, bhiyyosomattāya  pubbenivāsapaṭisaṃyuttaṃ ^a^P2.0011^ea^ dhammiṃ kathaṃ sotu''nti? ``etassa, bhagavā,  kālo; etassa, sugata, kālo; yaṃ bhagavā bhiyyosomattāya  pubbenivāsapaṭisaṃyuttaṃ dhammiṃ kathaṃ kareyya, bhagavato sutvā bhikkhū  dhāressantī''ti. ``tena hi, bhikkhave ^a^V2.0009^ea^, suṇātha, sādhukaṃ manasi  karotha, bhāsissāmī''ti. ``evaṃ, bhante''ti kho te bhikkhū  bhagavato paccassosuṃ. bhagavā etadavoca -- </p>
              <p>[03] 16^b^.^eb^ ``ito so, bhikkhave, ekanavutikappe yaṃ  vipassī bhagavā arahaṃ sammāsambuddho loke udapādi. vipassī,  bhikkhave, bhagavā arahaṃ sammāsambuddho khattiyo jātiyā ahosi,  khattiyakule udapādi. vipassī, bhikkhave, bhagavā arahaṃ  sammāsambuddho koṇḍañño gottena ahosi. vipassissa, bhikkhave,  bhagavato arahato sammāsambuddhassa asītivassasahassāni āyuppamāṇaṃ  ahosi. vipassī, bhikkhave, bhagavā arahaṃ ^a^M2.0010^ea^ sammāsambuddho pāṭaliyā  mūle abhisambuddho. vipassissa, bhikkhave ^a^T2.0013^ea^, bhagavato arahato  sammāsambuddhassa khaṇḍatissaṃ nāma sāvakayugaṃ ahosi aggaṃ bhaddayugaṃ.  vipassissa, bhikkhave, bhagavato arahato sammāsambuddhassa tayo  sāvakānaṃ sannipātā ahesuṃ. eko sāvakānaṃ sannipāto ahosi  aṭṭhasaṭṭhibhikkhusatasahassaṃ, eko sāvakānaṃ sannipāto ahosi  bhikkhusatasahassaṃ, eko sāvakānaṃ sannipāto ahosi  asītibhikkhusahassāni. vipassissa, bhikkhave, bhagavato arahato  sammāsambuddhassa ime tayo sāvakānaṃ sannipātā ahesuṃ sabbesaṃyeva  khīṇāsavānaṃ. vipassissa, bhikkhave, bhagavato arahato  sammāsambuddhassa asoko nāma bhikkhu upaṭṭhāko ahosi aggupaṭṭhāko.  vipassissa, bhikkhave, bhagavato arahato sammāsambuddhassa bandhumā  nāma rājā pitā ahosi. bandhumatī nāma ^a^P2.0012^ea^ devī mātā ahosi  janetti. bandhumassa rañño bandhumatī nāma nagaraṃ rājadhānī ahosi. </p>
            </h4>
            <h4>
              <h4n> bodhisattadhammatā </h4n>
              <p>[03] 17^b^.^eb^ ``atha kho, bhikkhave, vipassī bodhisatto  tusitā kāyā cavitvā sato sampajāno mātukucchiṃ okkami.  ayamettha dhammatā. </p>
              <p>[03] 18^b^.^eb^ ``dhammatā, esā, bhikkhave, yadā bodhisatto  tusitā kāyā cavitvā mātukucchiṃ okkamati. atha sadevake loke  samārake sabrahmake sassamaṇabrāhmaṇiyā pajāya sadevamanussāya  appamāṇo uḷāro obhāso pātubhavati atikkammeva devānaṃ devānubhāvaṃ.  yāpi tā lokantarikā aghā asaṃvutā andhakārā   andhakāratimisā ^a^T2.0014^ea^, yattha pime candimasūriyā evaṃmahiddhikā evaṃmahānubhāvā ābhāya  nānubhonti, tatthapi appamāṇo uḷāro obhāso pātubhavati  atikkammeva devānaṃ devānubhāvaṃ. yepi tattha sattā upapannā, tepi  tenobhāsena ^a^V2.0010^ea^ aññamaññaṃ sañjānanti -- `aññepi kira, bho, santi  sattā idhūpapannā'ti. ayañca dasasahassī lokadhātu saṅkampati  sampakampati sampavedhati. appamāṇo ca uḷāro obhāso loke pātubhavati   atikkammeva devānaṃ devānubhāvaṃ. ayamettha dhammatā. </p>
              <p>[03] 19^b^.^eb^ ``dhammatā ^a^M2.0011^ea^ esā, bhikkhave, yadā bodhisatto  mātukucchiṃ okkanto hoti, cattāro naṃ devaputtā catuddisaṃ {cātuddisaṃ (syā0)} rakkhāya  upagacchanti -- `mā naṃ bodhisattaṃ vā bodhisattamātaraṃ vā manusso  vā amanusso vā koci vā viheṭhesī'ti. ayamettha dhammatā. </p>
              <p>[03] 20^b^.^eb^ ``dhammatā esā, bhikkhave, yadā bodhisatto  mātukucchiṃ okkanto hoti, pakatiyā sīlavatī bodhisattamātā  hoti, viratā pāṇātipātā, viratā adinnādānā, viratā  kāmesumicchācārā ^a^P2.0013^ea^, viratā musāvādā, viratā  surāmerayamajjappamādaṭṭhānā. ayamettha dhammatā. </p>
              <p>[03] 21^b^.^eb^ ``dhammatā esā, bhikkhave, yadā bodhisatto  mātukucchiṃ okkanto hoti, na bodhisattamātu purisesu mānasaṃ  uppajjati kāmaguṇūpasaṃhitaṃ, anatikkamanīyā ca bodhisattamātā hoti  kenaci purisena rattacittena. ayamettha dhammatā. </p>
              <p>[03] 22^b^.^eb^ ``dhammatā esā, bhikkhave, yadā bodhisatto  mātukucchiṃ okkanto ^a^T2.0015^ea^ hoti, lābhinī bodhisattamātā hoti pañcannaṃ  kāmaguṇānaṃ. sā pañcahi kāmaguṇehi samappitā samaṅgībhūtā  paricāreti. ayamettha dhammatā. </p>
              <p>[03] 23^b^.^eb^ ``dhammatā esā, bhikkhave, yadā bodhisatto  mātukucchiṃ okkanto hoti, na bodhisattamātu kocideva ābādho  uppajjati. sukhinī bodhisattamātā hoti akilantakāyā,  bodhisattañca bodhisattamātā tirokucchigataṃ passati sabbaṅgapaccaṅgiṃ  ahīnindriyaṃ. seyyathāpi, bhikkhave, maṇi veḷuriyo subho jātimā  aṭṭhaṃso suparikammakato accho vippasanno anāvilo sabbākārasampanno.  tatrāssa {tatrassa (syā0)} suttaṃ āvutaṃ nīlaṃ vā pītaṃ vā lohitaṃ vā odātaṃ vā  paṇḍusuttaṃ vā. tamenaṃ cakkhumā puriso hatthe karitvā paccavekkheyya  -- `ayaṃ kho maṇi veḷuriyo subho jātimā aṭṭhaṃso suparikammakato  accho vippasanno anāvilo sabbākārasampanno. tatridaṃ suttaṃ āvutaṃ  nīlaṃ vā pītaṃ vā lohitaṃ vā odātaṃ vā paṇḍusuttaṃ vā'ti. evameva  kho, bhikkhave, yadā bodhisatto ^a^M2.0012^ea^ mātukucchiṃ okkanto hoti, na  bodhisattamātu kocideva ābādho uppajjati, sukhinī bodhisattamātā  hoti akilantakāyā ^a^V2.0011^ea^, bodhisattañca ^a^P2.0014^ea^ bodhisattamātā tirokucchigataṃ  passati sabbaṅgapaccaṅgiṃ ahīnindriyaṃ. ayamettha dhammatā. </p>
              <p>[03] 24^b^.^eb^ ``dhammatā esā, bhikkhave, sattāhajāte  bodhisatte bodhisattamātā kālaṅkaroti tusitaṃ kāyaṃ upapajjati.  ayamettha dhammatā. </p>
              <p>[03] 25^b^.^eb^ ``dhammatā ^a^T2.0016^ea^ esā, bhikkhave, yathā aññā  itthikā nava vā dasa vā māse gabbhaṃ kucchinā pariharitvā  vijāyanti, na hevaṃ bodhisattaṃ bodhisattamātā vijāyati. daseva  māsāni bodhisattaṃ bodhisattamātā kucchinā pariharitvā vijāyati.  ayamettha dhammatā. </p>
              <p>[03] 26^b^.^eb^ ``dhammatā esā, bhikkhave, yathā aññā  itthikā nisinnā vā nipannā vā vijāyanti, na hevaṃ bodhisattaṃ  bodhisattamātā vijāyati. ṭhitāva bodhisattaṃ bodhisattamātā  vijāyati. ayamettha dhammatā. </p>
              <p>[03] 27^b^.^eb^ ``dhammatā esā, bhikkhave, yadā bodhisatto  mātukucchimhā nikkhamati, devā paṭhamaṃ paṭiggaṇhanti, pacchā manussā.  ayamettha dhammatā. </p>
              <p>[03] 28^b^.^eb^ ``dhammatā esā, bhikkhave, yadā bodhisatto  mātukucchimhā nikkhamati, appattova bodhisatto pathaviṃ hoti,  cattāro naṃ devaputtā paṭiggahetvā mātu purato ṭhapenti -- `attamanā,  devi, hohi; mahesakkho te putto uppanno'ti. ayamettha dhammatā. </p>
              <p>[03] 29^b^.^eb^ ``dhammatā esā, bhikkhave, yadā bodhisatto  mātukucchimhā nikkhamati, visadova nikkhamati amakkhito udena {uddena  (syā0), udarena (katthaci)}  amakkhito semhena amakkhito ruhirena amakkhito kenaci asucinā  suddho {visuddho (syā0)} visado. seyyathāpi, bhikkhave, maṇiratanaṃ kāsike vatthe  nikkhittaṃ neva maṇiratanaṃ kāsikaṃ vatthaṃ makkheti, nāpi kāsikaṃ  vatthaṃ maṇiratanaṃ makkheti. taṃ kissa ^a^T2.0017^ea^ hetu? ubhinnaṃ suddhattā.  evameva kho, bhikkhave, yadā bodhisatto mātukucchimhā nikkhamati,  visadova nikkhamati amakkhito, udena amakkhito ^a^M2.0013^ea^  semhena ^a^P2.0015^ea^  amakkhito ruhirena amakkhito kenaci asucinā suddho visado.  ayamettha dhammatā. </p>
              <p>[03] 30^b^.^eb^ ``dhammatā esā, bhikkhave, yadā bodhisatto  mātukucchimhā nikkhamati, dve udakassa ^a^V2.0012^ea^ dhārā antalikkhā   pātubhavanti -- ekā sītassa ekā uṇhassa yena bodhisattassa  udakakiccaṃ karonti mātu ca. ayamettha dhammatā. </p>
              <p>[03] 31^b^.^eb^ ``dhammatā esā, bhikkhave, sampatijāto  bodhisatto samehi pādehi patiṭṭhahitvā uttarābhimukho {uttarenābhimukho (syā0)  uttarenamukho (ka0)}  sattapadavītihārena gacchati setamhi chatte anudhāriyamāne, sabbā ca  disā anuviloketi, āsabhiṃ vācaṃ bhāsati `aggohamasmi  lokassa, jeṭṭhohamasmi lokassa, seṭṭhohamasmi lokassa, ayamantimā  jāti, natthidāni punabbhavo'ti. ayamettha dhammatā. </p>
              <p>[03] 32^b^.^eb^ ``dhammatā esā, bhikkhave, yadā bodhisatto  mātukucchimhā nikkhamati, atha sadevake loke samārake sabrahmake  sassamaṇabrāhmaṇiyā pajāya sadevamanussāya appamāṇo uḷāro obhāso  ^a^T2.0018^ea^ pātubhavati, atikkammeva devānaṃ devānubhāvaṃ. yāpi tā lokantarikā  aghā asaṃvutā andhakārā andhakāratimisā, yattha pime candimasūriyā  evaṃmahiddhikā evaṃmahānubhāvā ābhāya nānubhonti, tatthapi appamāṇo  uḷāro obhāso pātubhavati atikkammeva devānaṃ devānubhāvaṃ. yepi  tattha sattā upapannā, tepi tenobhāsena aññamaññaṃ sañjānanti --  `aññepi kira, bho, santi sattā idhūpapannā'ti. ayañca  dasasahassī lokadhātu saṅkampati sampakampati sampavedhati appamāṇo  ca uḷāro obhāso loke pātubhavati atikkammeva devānaṃ devānubhāvaṃ.  ayamettha dhammatā. </p>
            </h4>
            <h4>
              <h4n> dvattiṃsamahāpurisalakkhaṇā </h4n>
              <p>[03] 33^b^.^eb^ ``jāte ^a^P2.0016^ea^ kho pana, bhikkhave, vipassimhi  kumāre bandhumato rañño paṭivedesuṃ -- `putto te, deva {deva te (ka0)}, jāto, taṃ devo  passatū'ti. addasā kho, bhikkhave, bandhumā rājā vipassiṃ kumāraṃ,  disvā nemitte brāhmaṇe ^a^M2.0014^ea^ āmantāpetvā etadavoca -- `passantu bhonto  nemittā brāhmaṇā kumāra'nti. addasaṃsu kho, bhikkhave, nemittā  brāhmaṇā vipassiṃ kumāraṃ, disvā bandhumantaṃ rājānaṃ etadavocuṃ --  `attamano, deva, hohi, mahesakkho te putto uppanno, lābhā te,  mahārāja, suladdhaṃ te, mahārāja, yassa te kule evarūpo putto uppanno.  ayañhi, deva, kumāro dvattiṃsamahāpurisalakkhaṇehi samannāgato,  yehi samannāgatassa mahāpurisassa dveva gatiyo bhavanti anaññā.  sace agāraṃ ajjhāvasati, rājā hoti cakkavattī dhammiko dhammarājā  cāturanto vijitāvī janapadatthāvariyappatto sattaratanasamannāgato.  tassimāni sattaratanāni bhavanti. seyyathidaṃ -- cakkaratanaṃ  hatthiratanaṃ assaratanaṃ maṇiratanaṃ itthiratanaṃ gahapatiratanaṃ  pariṇāyakaratanameva ^a^T2.0019^ea^ ^a^V2.0013^ea^ sattamaṃ. parosahassaṃ kho panassa puttā bhavanti  sūrā vīraṅgarūpā parasenappamaddanā. so imaṃ pathaviṃ sāgarapariyantaṃ  adaṇḍena asatthena dhammena abhivijiya ajjhāvasati. sace kho pana  agārasmā anagāriyaṃ pabbajati, arahaṃ hoti sammāsambuddho loke  vivaṭacchado. </p>
              <p>[03] 34^b^.^eb^ `katamehi cāyaṃ, deva, kumāro  dvattiṃsamahāpurisalakkhaṇehi samannāgato, yehi samannāgatassa  mahāpurisassa dveva gatiyo bhavanti anaññā. sace agāraṃ  ajjhāvasati, rājā hoti cakkavattī dhammiko dhammarājā cāturanto  vijitāpī janapadatthāvariyappatto sattaratanasamannāgato. tassimāni  sattaratanāni bhavanti ^a^P2.0017^ea^. seyyathidaṃ -- cakkaratanaṃ hatthiratanaṃ assaratanaṃ  maṇiratanaṃ itthiratanaṃ gahapatiratanaṃ pariṇāyakaratanameva sattamaṃ.  parosahassaṃ kho panassa puttā bhavanti sūrā vīraṅgarūpā  parasenappamaddanā. so imaṃ pathaviṃ sāgarapariyantaṃ adaṇḍena asatthena  dhammena abhivijiya ajjhāvasati. sace kho pana agārasmā  anagāriyaṃ pabbajati, arahaṃ hoti sammāsambuddho loke vivaṭacchado. </p>
              <p>[03] 35^b^.^eb^ `ayañhi, deva, kumāro suppatiṭṭhitapādo. yaṃ  pāyaṃ, deva, kumāro suppatiṭṭhitapādo. idampissa mahāpurisassa  mahāpurisalakkhaṇaṃ bhavati.</p>
              <p>[03] `imassa, deva {imassa hi deva (?)}, kumārassa heṭṭhā pādatalesu cakkāni jātāni  sahassārāni sanemikāni sanābhikāni sabbākāraparipūrāni. yampi,  imassa ^a^M2.0015^ea^ deva, kumārassa heṭṭhā pādatalesu cakkāni jātāni sahassārāni  sanemikāni sanābhikāni sabbākāraparipūrāni, idampissa  mahāpurisassa mahāpurisalakkhaṇaṃ bhavati. </p>
              <p>[01] `ayañhi ^a^T2.0020^ea^ deva, kumāro āyatapaṇhī...pe0... </p>
              <p>[01] `ayañhi, deva, kumāro dīghaṅgulī... </p>
              <p>[01] `ayañhi, deva, kumāro mudutalunahatthapādo... </p>
              <p>[01] `ayañhi, deva kumāro jālahatthapādo... </p>
              <p>[01] `ayañhi, deva, kumāro ussaṅkhapādo... </p>
              <p>[01] `ayañhi, deva, kumāro eṇijaṅgho... </p>
              <p>[01] `ayañhi, deva, kumāro ṭhitakova anonamanto ubhohi  pāṇitalehi jaṇṇukāni parimasati {parāmasati (ka0)} parimajjati... </p>
              <p>[01] `ayañhi ^a^V2.0014^ea^, deva, kumāro kosohitavatthaguyho... </p>
              <p>[01] `ayañhi, deva, kumāro suvaṇṇavaṇṇo  kañcanasannibhattaco... </p>
              <p>[01] `ayañhi, deva, kumāro sukhumacchavī; sukhumattā ^a^P2.0018^ea^  chaviyā rajojallaṃ kāye na upalimpati {upalippati (syā0)} ... </p>
              <p>[01] `ayañhi, deva, kumāro ekekalomo; ekekāni lomāni  lomakūpesu jātāni... </p>
              <p>[01] `ayañhi, deva, kumāro uddhaggalomo; uddhaggāni  lomāni jātāni nīlāni añjanavaṇṇāni kuṇḍalāvaṭṭāni dakkhiṇāvaṭṭakajātāni... </p>
              <p>[01] `ayañhi, deva, kumāro brahmujugatto... </p>
              <p>[01] `ayañhi, deva, kumāro sattussado... </p>
              <p>[01] `ayañhi ^a^T2.0021^ea^, deva, kumāro sīhapubbaddhakāyo... </p>
              <p>[01] `ayañhi, deva, kumāro citantaraṃso {pitantaraṃso (syā0)} ... </p>
              <p>[01] `ayañhi, deva, kumāro nigrodhaparimaṇḍalo yāvatakvassa  kāyo tāvatakvassa byāmo, yāvatakvassa byāmo, tāvatakvassa kāyo... </p>
              <p>[01] `ayañhi ^a^M2.0016^ea^, deva, kumāro samavaṭṭakkhandho... </p>
              <p>[01] `ayañhi, deva, kumāro rasaggasaggī... </p>
              <p>[01] `ayañhi, deva, kumāro sīhahanu... </p>
              <p>[01] `ayañhi, deva, kumāro cattālīsadanto... </p>
              <p>[01] `ayañhi, deva, kumāro samadanto... </p>
              <p>[01] `ayañhi, deva, kumāro aviraḷadanto... </p>
              <p>[01] `ayañhi, deva, kumāro susukkadāṭho... </p>
              <p>[01] `ayañhi, deva, kumāro pahūtajivho... </p>
              <p>[01] `ayañhi, deva, kumāro brahmassaro  karavīkabhāṇī... </p>
              <p>[01] `ayañhi, deva, kumāro abhinīlanetto...</p>
              <p>[03] `ayañhi, deva, kumāro gopakhumo...</p>
              <p>[03] imassa, deva, kumārassa uṇṇā bhamukantare jātā odātā  mudutūlasannibhā. yampi imassa deva kumārassa uṇṇā bhamukantare  jātā odātā mudutūlasannibhā, idampimassa ^a^P2.0019^ea^ mahāpurisassa  mahāpurisalakkhaṇaṃ bhavati.</p>
              <p>[03] `ayañhi ^a^T2.0022^ea^ ^a^V2.0015^ea^, deva, kumāro uṇhīsasīso. yaṃ pāyaṃ, deva, kumāro  uṇhīsasīso, idampissa mahāpurisassa mahāpurisalakkhaṇaṃ bhavati. </p>
              <p>[03] 36^b^.^eb^ `imehi kho ayaṃ, deva, kumāro  dvattiṃsamahāpurisalakkhaṇehi samannāgato, yehi samannāgatassa  mahāpurisassa dveva gatiyo bhavanti anaññā. sace agāraṃ  ajjhāvasati, rājā hoti cakkavattī dhammiko dhammarājā cāturanto  vijitāvī janapadatthāvariyappatto sattaratanasamannāgato. tassimāni  sattaratanāni bhavanti. seyyathidaṃ -- cakkaratanaṃ hatthiratanaṃ assaratanaṃ  maṇiratanaṃ itthiratanaṃ gahapatiratanaṃ pariṇāyakaratanameva sattamaṃ.  parosahassaṃ kho panassa puttā bhavanti sūrā vīraṅgarūpā  parasenappamaddanā. so imaṃ pathaviṃ sāgarapariyantaṃ adaṇḍena asatthena  dhammena {dhammena samena (syā0)} abhivijiya ajjhāvasati. sace kho pana ^a^M2.0017^ea^ agārasmā  anagāriyaṃ pabbajati, arahaṃ hoti sammāsambuddho loke vivaṭacchado'ti. </p>
            </h4>
            <h4>
              <h4n> vipassīsamaññā </h4n>
              <p>[03] 37^b^.^eb^ ``atha kho, bhikkhave, bandhumā rājā nemitte  brāhmaṇe ahatehi vatthehi acchādāpetvā {acchādetvā (syā0)} sabbakāmehi santappesi. atha  kho, bhikkhave, bandhumā rājā vipassissa kumārassa dhātiyo  upaṭṭhāpesi. aññā khīraṃ pāyenti, aññā nhāpenti, aññā dhārenti,  aññā aṅkena pariharanti. jātassa kho pana, bhikkhave, vipassissa  kumārassa setacchattaṃ dhārayittha divā ceva rattiñca -- `mā naṃ sītaṃ  vā ^a^T2.0023^ea^ uṇhaṃ vā tiṇaṃ vā rajo vā ussāvo vā bādhayitthā'ti. jāto  kho pana, bhikkhave, vipassī kumāro bahuno janassa piyo ahosi  manāpo. seyyathāpi, bhikkhave, uppalaṃ vā ^a^P2.0020^ea^ padumaṃ vā puṇḍarīkaṃ vā  bahuno janassa piyaṃ manāpaṃ; evameva kho, bhikkhave, vipassī kumāro  bahuno janassa piyo ahosi manāpo. svāssudaṃ aṅkeneva aṅkaṃ  parihariyati. </p>
              <p>[03] 38^b^.^eb^ ``jāto kho pana, bhikkhave, vipassī kumāro  mañjussaro ca {kumāro brahmassaro mañjussaro ca (sī0 ka0)} ahosi   vaggussaro ca madhurassaro ca pemaniyassaro ca.  seyyathāpi, bhikkhave, himavante pabbate karavīkā nāma sakuṇajāti  mañjussarā ca vaggussarā ca madhurassarā ca pemaniyassarā ca; evameva  kho, bhikkhave, vipassī kumāro mañjussaro ca ahosi vaggussaro ca  madhurassaro ca pemaniyassaro ca. </p>
              <p>[03] 39^b^.^eb^ ``jātassa ^a^V2.0016^ea^ kho pana, bhikkhave, vipassissa  kumārassa kammavipākajaṃ dibbacakkhu pāturahosi yena sudaṃ {yena dūraṃ (syā0)} samantā  yojanaṃ passati divā ceva rattiñca. </p>
              <p>[03] 40^b^.^eb^ ``jāto kho pana, bhikkhave, vipassī kumāro  animisanto pekkhati seyyathāpi devā tāvatiṃsā. `animisanto  kumāro pekkhatī'ti kho, bhikkhave {animisanto pekkhati, jātassa kho pana  bhikkhave (ka0)}, vipassissa kumārassa `vipassī  vipassī' tveva samaññā udapādi. </p>
              <p>[03] 41^b^.^eb^ ``atha ^a^M2.0018^ea^ kho, bhikkhave, bandhumā rājā  atthakaraṇe {aṭṭa karaṇe (syā0)} nisinno vipassiṃ kumāraṃ aṅke nisīdāpetvā atthe  anusāsati ^a^P2.0021^ea^. tatra sudaṃ, bhikkhave, vipassī kumāro pituaṅke  nisinno viceyya ^a^T2.0024^ea^ viceyya atthe panāyati ñāyena {aṭṭe panāyati ñāṇena  (syā0)}. viceyya viceyya  kumāro atthe panāyati ñāyenāti kho, bhikkhave, vipassissa  kumārassa bhiyyosomattāya `vipassī vipassī' tveva samaññā  udapādi. </p>
              <p>[03] 42^b^.^eb^ ``atha kho, bhikkhave, bandhumā rājā  vipassissa kumārassa tayo pāsāde kārāpesi, ekaṃ vassikaṃ ekaṃ  hemantikaṃ ekaṃ gimhikaṃ; pañca kāmaguṇāni upaṭṭhāpesi. tatra sudaṃ,  bhikkhave, vipassī kumāro vassike pāsāde cattāro māse {vassike pāsāde  vassike}  nippurisehi tūriyehi paricārayamāno na heṭṭhāpāsādaṃ orohatī''ti. </p>
              <p>[06] paṭhamabhāṇavāro. </p>
            </h4>
            <h4>
              <h4n> jiṇṇapuriso </h4n>
              <p>[03] 43^b^.^eb^ ``atha kho, bhikkhave, vipassī kumāro bahūnaṃ  vassānaṃ bahūnaṃ vassasatānaṃ bahūnaṃ vassasahassānaṃ accayena sārathiṃ  āmantesi -- `yojehi, samma sārathi, bhaddāni bhaddāni yānāni  uyyānabhūmiṃ gacchāma subhūmidassanāyā'ti. `evaṃ, devā'ti kho,  bhikkhave, sārathi vipassissa kumārassa paṭissutvā bhaddāni bhaddāni  yānāni yojetvā vipassissa kumārassa paṭivedesi -- `yuttāni kho  te, deva, bhaddāni bhaddāni yānāni, yassa dāni kālaṃ maññasī'ti ^a^V2.0017^ea^.  atha kho, bhikkhave, vipassī kumāro bhaddaṃ bhaddaṃ yānaṃ {bhadraṃ yānaṃ (syā0), bhaddaṃ  yānaṃ (pī0) cattāro māse (sī0 pī0)} abhiruhitvā  bhaddehi bhaddehi yānehi uyyānabhūmiṃ niyyāsi. </p>
              <p>[03] 44^b^.^eb^ ``addasā kho, bhikkhave, vipassī kumāro  uyyānabhūmiṃ ^a^P2.0022^ea^ niyyanto purisaṃ jiṇṇaṃ gopānasivaṅkaṃ bhoggaṃ {bhaggaṃ  (syā0)}  daṇḍaparāyanaṃ pavedhamānaṃ gacchantaṃ āturaṃ ^a^M2.0019^ea^ gatayobbanaṃ. disvā sārathiṃ  āmantesi -- `ayaṃ pana, samma sārathi, puriso kiṃkato?  kesāpissa na yathā aññesaṃ, kāyopissa ^a^T2.0025^ea^ na yathā aññesa'nti.  `eso kho, deva, jiṇṇo nāmā'ti. `kiṃ paneso, samma sārathi,  jiṇṇo nāmā'ti? `eso kho, deva, jiṇṇo nāma. na dāni  tena ciraṃ jīvitabbaṃ bhavissatī'ti. `kiṃ pana, samma sārathi,  ahampi jarādhammo, jaraṃ anatīto'ti? `tvañca, deva, mayañcamha  sabbe jarādhammā, jaraṃ anatītā'ti. `tena hi, samma sārathi,  alaṃ dānajja uyyānabhūmiyā. itova antepuraṃ paccaniyyāhī'ti.  `evaṃ, devā'ti kho, bhikkhave, sārathi vipassissa kumārassa  paṭissutvā tatova antepuraṃ paccaniyyāsi. tatra sudaṃ, bhikkhave,  vipassī kumāro antepuraṃ gato dukkhī dummano pajjhāyati --  `dhiratthu kira, bho, jāti nāma, yatra hi nāma jātassa jarā  paññāyissatī'ti! </p>
              <p>[03] 45^b^.^eb^ ``atha kho, bhikkhave, bandhumā rājā sārathiṃ  āmantāpetvā etadavoca -- `kacci, samma sārathi, kumāro  uyyānabhūmiyā abhiramittha? kacci, samma sārathi, kumāro  uyyānabhūmiyā attamano ahosī'ti? `na kho, deva, kumāro  uyyānabhūmiyā abhiramittha, na kho, deva, kumāro uyyānabhūmiyā  attamano ahosī'ti. `kiṃ pana, samma sārathi, addasa kumāro  uyyānabhūmiṃ niyyanto'ti? `addasā ^a^P2.0023^ea^ kho, deva, kumāro uyyānabhūmiṃ  niyyanto purisaṃ jiṇṇaṃ gopānasivaṅkaṃ bhoggaṃ daṇḍaparāyanaṃ pavedhamānaṃ  gacchantaṃ āturaṃ gatayobbanaṃ. disvā maṃ etadavoca -- ``ayaṃ pana,  samma sārathi, puriso kiṃkato, kesāpissa na yathā aññesaṃ,  kāyopissa ^a^T2.0026^ea^ na yathā aññesa''nti? ``eso kho, deva, jiṇṇo  nāmā''ti. ``kiṃ paneso, samma sārathi, jiṇṇo nāmā''ti? ``eso  kho, deva, jiṇṇo nāma na dāni tena ciraṃ jīvitabbaṃ bhavissatī''ti.  ``kiṃ pana, samma sārathi, ahampi jarādhammo, jaraṃ anatīto''ti?  ``tvañca, deva, mayañcamha sabbe jarādhammā, jaraṃ anatītā''ti.</p>
              <p>[03] ```tena hi, samma sārathi, alaṃ dānajja uyyānabhūmiyā, itova  antepuraṃ paccaniyyāhī'''ti. ``evaṃ, devā''ti kho ahaṃ, deva,  vipassissa kumārassa paṭissutvā tatova ^a^V2.0018^ea^ antepuraṃ paccaniyyāsiṃ.  so kho, deva, kumāro antepuraṃ gato dukkhī dummano pajjhāyati --  ``dhiratthu kira bho jāti nāma, yatra hi nāma jātassa jarā  paññāyissatī'''ti. </p>
            </h4>
            <h4>
              <h4n> byādhitapuriso </h4n>
              <p>[03] 46^b^.^eb^ ``atha ^a^M2.0020^ea^ kho, bhikkhave, bandhumassa rañño  etadahosi --</p>
              <p>[03] `mā heva kho vipassī kumāro na rajjaṃ kāresi, mā heva  vipassī kumāro agārasmā anagāriyaṃ pabbaji, mā heva nemittānaṃ  brāhmaṇānaṃ saccaṃ assa vacana'nti. atha kho, bhikkhave, bandhumā  rājā vipassissa kumārassa bhiyyosomattāya pañca kāmaguṇāni  upaṭṭhāpesi -- `yathā vipassī kumāro rajjaṃ kareyya, yathā vipassī  kumāro na agārasmā anagāriyaṃ pabbajeyya, yathā nemittānaṃ brāhmaṇānaṃ  micchā assa vacana'nti.</p>
              <p>[03] ``tatra sudaṃ, bhikkhave, vipassī kumāro pañcahi kāmaguṇehi  samappito samaṅgībhūto paricāreti. atha kho, bhikkhave,  vipassī kumāro bahūnaṃ vassānaṃ...pe0...  </p>
              <p>[03] 47^b^.^eb^ ``addasā ^a^P2.0024^ea^ kho, bhikkhave, vipassī kumāro  uyyānabhūmiṃ niyyanto purisaṃ ābādhikaṃ ^a^T2.0027^ea^ dukkhitaṃ bāḷhagilānaṃ sake  muttakarīse palipannaṃ semānaṃ {sayamānaṃ (syā0 ka0)} aññehi vuṭṭhāpiyamānaṃ aññehi  saṃvesiyamānaṃ. disvā sārathiṃ āmantesi -- `ayaṃ pana, samma  sārathi, puriso kiṃkato? akkhīnipissa na yathā aññesaṃ,  saropissa {siropissa (syā0)} na yathā aññesa'nti? `eso kho, deva, byādhito  nāmā'ti. `kiṃ paneso, samma sārathi, byādhito nāmā'ti?  `eso kho, deva, byādhito nāma appeva nāma tamhā ābādhā  vuṭṭhaheyyā'ti. `kiṃ pana, samma sārathi, ahampi byādhidhammo,  byādhiṃ anatīto'ti? `tvañca, deva, mayañcamha sabbe byādhidhammā,  byādhiṃ anatītā'ti. `tena hi, samma sārathi, alaṃ dānajja  uyyānabhūmiyā, itova antepuraṃ paccaniyyāhī'ti. `evaṃ devā'ti  kho, bhikkhave, sārathi vipassissa kumārassa paṭissutvā tatova  antepuraṃ paccaniyyāsi. tatra sudaṃ, bhikkhave, vipassī kumāro  antepuraṃ gato dukkhī dummano pajjhāyati -- `dhiratthu kira bho  jāti nāma, yatra hi nāma jātassa jarā paññāyissati, byādhi  paññāyissatī'ti. </p>
              <p>[03] 48^b^.^eb^ ``atha ^a^V2.0019^ea^ kho, bhikkhave, bandhumā rājā sārathiṃ  āmantāpetvā etadavoca -- `kacci, samma sārathi, kumāro  uyyānabhūmiyā abhiramittha, kacci, samma ^a^M2.0021^ea^ sārathi, kumāro  uyyānabhūmiyā attamano ahosī'ti? `na kho, deva, kumāro  uyyānabhūmiyā abhiramittha, na kho, deva, kumāro uyyānabhūmiyā  attamano ahosī'ti. `kiṃ pana, samma sārathi, addasa kumāro ^a^T2.0028^ea^  uyyānabhūmiṃ niyyanto'ti? `addasā kho, deva, kumāro uyyānabhūmiṃ  niyyanto purisaṃ ābādhikaṃ dukkhitaṃ bāḷhagilānaṃ sake muttakarīse  ^a^P2.0025^ea^  palipannaṃ semānaṃ aññehi vuṭṭhāpiyamānaṃ aññehi saṃvesiyamānaṃ.  disvā maṃ etadavoca -- ``ayaṃ pana, samma sārathi, puriso kiṃkato,  akkhīnipissa na yathā aññesaṃ, saropissa na yathā aññesa''nti?  ``eso kho, deva, byādhito nāmā''ti. ``kiṃ paneso, samma sārathi,  byādhito nāmā''ti? ``eso kho, deva, byādhito nāma appeva nāma  tamhā ābādhā vuṭṭhaheyyā''ti. ``kiṃ pana, samma sārathi, ahampi  byādhidhammo, byādhiṃ anatīto''ti? ``tvañca, deva, mayañcamha sabbe  byādhidhammā, byādhiṃ anatītā''ti. ``tena hi, samma sārathi, alaṃ  dānajja uyyānabhūmiyā, itova antepuraṃ paccaniyyāhī''ti. ``evaṃ,  devā''ti kho ahaṃ, deva, vipassissa kumārassa paṭissutvā tatova  antepuraṃ paccaniyyāsiṃ. so kho, deva, kumāro antepuraṃ gato  dukkhī dummano pajjhāyati -- ```dhiratthu kira bho jāti nāma, yatra  hi nāma jātassa jarā paññāyissati, byādhi paññāyissatī'''ti. </p>
            </h4>
            <h4>
              <h4n> kālaṅkatapuriso </h4n>
              <p>[03] 49^b^.^eb^ ``atha kho, bhikkhave, bandhumassa rañño  etadahosi -- `mā heva kho vipassī kumāro na rajjaṃ kāresi, mā  heva vipassī kumāro agārasmā anagāriyaṃ pabbaji, mā heva  nemittānaṃ brāhmaṇānaṃ saccaṃ assa vacana'nti. atha kho, bhikkhave,  bandhumā rājā vipassissa kumārassa bhiyyosomattāya pañca  kāmaguṇāni upaṭṭhāpesi -- `yathā vipassī ^a^T2.0029^ea^ kumāro rajjaṃ kareyya,  yathā vipassī kumāro na agārasmā anagāriyaṃ pabbajeyya, yathā  nemittānaṃ brāhmaṇānaṃ micchā assa vacana'nti.</p>
              <p>[03] ``tatra sudaṃ, bhikkhave, vipassī kumāro pañcahi kāmaguṇehi  samappito samaṅgībhūto paricāreti. atha kho, bhikkhave, vipassī  kumāro bahūnaṃ vassānaṃ...pe0... </p>
              <p>[03] 50^b^.^eb^ ``addasā ^a^M2.0022^ea^ kho, bhikkhave, vipassī kumāro  uyyānabhūmiṃ niyyanto mahājanakāyaṃ sannipatitaṃ ^a^V2.0020^ea^ nānārattānañca  dussānaṃ vilātaṃ kayiramānaṃ. disvā sārathiṃ āmantesi -- `kiṃ  nu kho, so, samma sārathi, mahājanakāyo sannipatito  nānārattānañca dussānaṃ vilātaṃ kayiratī'ti? `eso ^a^P2.0026^ea^ kho, deva,  kālaṅkato nāmā'ti. `tena hi, samma sārathi, yena so kālaṅkato  tena rathaṃ pesehī'ti. `evaṃ, devā'ti kho, bhikkhave, sārathi  vipassissa kumārassa paṭissutvā yena so kālaṅkato tena rathaṃ  pesesi. addasā kho, bhikkhave, vipassī kumāro petaṃ kālaṅkataṃ,  disvā sārathiṃ āmantesi -- `kiṃ panāyaṃ, samma sārathi, kālaṅkato  nāmā'ti? `eso kho, deva, kālaṅkato nāma. na dāni taṃ  dakkhanti mātā vā pitā vā aññe vā ñātisālohitā, sopi na  dakkhissati mātaraṃ vā pitaraṃ vā aññe vā ñātisālohite'ti.  `kiṃ pana, samma sārathi, ahampi maraṇadhammo maraṇaṃ anatīto;  mampi na dakkhanti devo vā devī vā aññe vā ñātisālohitā;  ahampi na dakkhissāmi devaṃ vā deviṃ vā aññe vā  ñātisālohite'ti? `tvañca, deva, mayañcamha sabbe maraṇadhammā  maraṇaṃ anatītā; tampi na dakkhanti devo vā devī vā aññe ^a^T2.0030^ea^ vā  ñātisālohitā; tvampi na dakkhissasi devaṃ vā deviṃ vā aññe vā  ñātisālohite'ti. `tena hi, samma sārathi, alaṃ dānajja  uyyānabhūmiyā, itova antepuraṃ paccaniyyāhī'ti. `evaṃ, devā'ti  kho, bhikkhave, sārathi vipassissa kumārassa paṭissutvā tatova  antepuraṃ paccaniyyāsi. tatra sudaṃ, bhikkhave, vipassī kumāro  antepuraṃ gato dukkhī dummano pajjhāyati -- `dhiratthu kira, bho,  jāti nāma, yatra hi nāma jātassa jarā paññāyissati, byādhi  paññāyissati, maraṇaṃ paññāyissatī'ti. </p>
              <p>[03] 51^b^.^eb^ ``atha kho, bhikkhave, bandhumā rājā sārathiṃ  āmantāpetvā etadavoca -- `kacci, samma sārathi, kumāro  uyyānabhūmiyā abhiramittha, kacci, samma sārathi, kumāro  uyyānabhūmiyā attamano ahosī'ti? `na ^a^P2.0027^ea^ kho, deva, kumāro  uyyānabhūmiyā abhiramittha, na kho, deva, kumāro uyyānabhūmiyā  attamano ahosī'ti. `kiṃ pana, samma sārathi, addasa kumāro  uyyānabhūmiṃ niyyanto'ti? `addasā kho, deva, kumāro uyyānabhūmiṃ  niyyanto mahājanakāyaṃ sannipatitaṃ nānārattānañca dussānaṃ vilātaṃ  kayiramānaṃ. disvā maṃ etadavoca -- ``kiṃ nu kho, so ^a^M2.0023^ea^, samma  sārathi, mahājanakāyo sannipatito nānārattānañca dussānaṃ vilātaṃ  kayiratī''ti? ``eso kho, deva, kālaṅkato nāmā''ti. ``tena hi,  samma sārathi, yena so kālaṅkato tena rathaṃ pesehī''ti. ``evaṃ  devā''ti kho ahaṃ, deva, vipassissa kumārassa paṭissutvā yena so ^a^T2.0031^ea^  kālaṅkato tena rathaṃ pesesiṃ. addasā kho, deva, kumāro petaṃ  kālaṅkataṃ, disvā maṃ etadavoca -- ``kiṃ panāyaṃ, samma sārathi,  kālaṅkato nāmā''ti ^a^V2.0021^ea^? ``eso kho, deva, kālaṅkato nāma. na  dāni taṃ dakkhanti mātā vā pitā vā aññe vā ñātisālohitā,  sopi na dakkhissati mātaraṃ vā pitaraṃ vā aññe vā  ñātisālohite''ti. ``kiṃ pana, samma sārathi, ahampi maraṇadhammo  maraṇaṃ anatīto; mampi na dakkhanti devo vā devī vā aññe vā  ñātisālohitā; ahampi na dakkhissāmi devaṃ vā deviṃ vā aññe vā  ñātisālohite''ti? ``tvañca, deva, mayañcamha sabbe maraṇadhammā  maraṇaṃ anatītā; tampi na dakkhanti devo vā devī vā aññe vā  ñātisālohitā, tvampi na dakkhissasi devaṃ vā deviṃ vā aññe vā  ñātisālohite''ti. ``tena hi, samma sārathi, alaṃ dānajja  uyyānabhūmiyā, itova antepuraṃ paccaniyyāhī'ti. ```evaṃ,  devā''ti kho ahaṃ, deva, vipassissa kumārassa paṭissutvā tatova  antepuraṃ paccaniyyāsiṃ. so kho, deva, kumāro antepuraṃ gato  dukkhī dummano pajjhāyati -- ``dhiratthu kira bho jāti nāma, yatra  hi nāma jātassa jarā paññāyissati, byādhi paññāyissati, maraṇaṃ  paññāyissatī'''ti. </p>
            </h4>
            <h4>
              <h4n> pabbajito </h4n>
              <p>[03] 52^b^.^eb^ ``atha kho, bhikkhave, bandhumassa rañño  etadahosi -- `mā heva kho vipassī kumāro na rajjaṃ kāresi, mā  heva vipassī kumāro agārasmā anagāriyaṃ pabbaji, mā  ^a^P2.0028^ea^ heva  nemittānaṃ brāhmaṇānaṃ saccaṃ assa vacana'nti. atha ^a^T2.0032^ea^ kho, bhikkhave,  bandhumā rājā vipassissa kumārassa bhiyyosomattāya pañca  kāmaguṇāni upaṭṭhāpesi -- `yathā vipassī kumāro rajjaṃ kareyya,  yathā vipassī kumāro na agārasmā anagāriyaṃ pabbajeyya, yathā  nemittānaṃ brāhmaṇānaṃ micchā assa vacana'nti.</p>
              <p>[03] ``tatra sudaṃ, bhikkhave, vipassī kumāro pañcahi kāmaguṇehi  samappito samaṅgībhūto paricāreti. atha kho, bhikkhave, vipassī  kumāro bahūnaṃ vassānaṃ ^a^M2.0024^ea^ bahūnaṃ vassasatānaṃ bahūnaṃ vassasahassānaṃ  accayena sārathiṃ āmantesi -- `yojehi, samma sārathi, bhaddāni  bhaddāni yānāni, uyyānabhūmiṃ gacchāma subhūmidassanāyā'ti.   `evaṃ, devā'ti kho, bhikkhave, sārathi vipassissa kumārassa  paṭissutvā bhaddāni bhaddāni yānāni yojetvā vipassissa kumārassa  paṭivedesi -- `yuttāni kho te, deva, bhaddāni bhaddāni yānāni,  yassa dāni kālaṃ maññasī'ti. atha kho, bhikkhave, vipassī  kumāro bhaddaṃ bhaddaṃ yānaṃ abhiruhitvā bhaddehi bhaddehi yānehi  uyyānabhūmiṃ niyyāsi. </p>
              <p>[03] 53^b^.^eb^ ``addasā ^a^V2.0022^ea^ kho, bhikkhave, vipassī kumāro  uyyānabhūmiṃ niyyanto purisaṃ bhaṇḍuṃ pabbajitaṃ kāsāyavasanaṃ. disvā  sārathiṃ āmantesi -- `ayaṃ pana, samma sārathi, puriso kiṃkato?  sīsaṃpissa na yathā aññesaṃ, vatthānipissa na yathā aññesa'nti?  `eso kho, deva, pabbajito nāmā'ti. `kiṃ paneso, samma  sārathi, pabbajito nāmā'ti? `eso kho, deva, pabbajito nāma  sādhu dhammacariyā sādhu samacariyā {sammacariyā (ka0)} sādhu kusalakiriyā  {kusalacariyā (syā0)} sādhu  puññakiriyā sādhu avihiṃsā sādhu bhūtānukampā'ti. `sādhu kho  so, samma sārathi, pabbajito nāma, sādhu ^a^P2.0029^ea^ dhammacariyā sādhu  samacariyā sādhu ^a^T2.0033^ea^ kusalakiriyā sādhu puññakiriyā sādhu avihiṃsā  sādhu bhūtānukampā. tena hi, samma sārathi, yena so pabbajito tena  rathaṃ pesehī'ti. `evaṃ, devā'ti kho, bhikkhave, sārathi  vipassissa kumārassa paṭissutvā yena so pabbajito tena rathaṃ  pesesi. atha kho, bhikkhave, vipassī kumāro taṃ pabbajitaṃ  etadavoca -- `tvaṃ pana, samma, kiṃkato, sīsampi te na yathā  aññesaṃ, vatthānipi te na yathā aññesa'nti? `ahaṃ kho, deva,  pabbajito nāmā'ti. `kiṃ pana tvaṃ, samma, pabbajito nāmā'ti?  `ahaṃ kho, deva, pabbajito nāma, sādhu dhammacariyā sādhu samacariyā  sādhu kusalakiriyā sādhu puññakiriyā sādhu avihiṃsā sādhu  bhūtānukampā'ti. `sādhu kho tvaṃ, samma, pabbajito nāma sādhu  dhammacariyā sādhu samacariyā sādhu kusalakiriyā sādhu puññakiriyā  sādhu avihiṃsā sādhu bhūtānukampā'ti. </p>
            </h4>
            <h4>
              <h4n> bodhisattapabbajjā </h4n>
              <p>[03] 54^b^.^eb^ ``atha ^a^M2.0025^ea^ kho, bhikkhave, vipassī kumāro  sārathiṃ āmantesi -- `tena hi, samma sārathi, rathaṃ ādāya itova  antepuraṃ paccaniyyāhi. ahaṃ pana idheva kesamassuṃ ohāretvā  kāsāyāni vatthāni acchādetvā agārasmā anagāriyaṃ  pabbajissāmī'ti. `evaṃ, devā'ti kho, bhikkhave, sārathi  vipassissa ^a^T2.0034^ea^ kumārassa paṭissutvā rathaṃ ādāya tatova antepuraṃ  paccaniyyāsi. vipassī pana kumāro tattheva kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbaji. </p>
            </h4>
            <h4>
              <h4n> mahājanakāyānupabbajjā </h4n>
              <p>[03] 55^b^.^eb^ ``assosi kho, bhikkhave, bandhumatiyā  rājadhāniyā mahājanakāyo caturāsīti pāṇasahassāni -- `vipassī  kira kumāro kesamassuṃ ohāretvā kāsāyāni vatthāni acchādetvā ^a^V2.0023^ea^ ^a^P2.0030^ea^   agārasmā anagāriyaṃ pabbajito'ti. sutvāna tesaṃ etadahosi --  `na hi nūna so orako dhammavinayo, na sā orakā {orikā (sī0 syā0)} pabbajjā,  yattha vipassī kumāro kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajito. vipassīpi nāma  kumāro kesamassuṃ ohāretvā kāsāyāni vatthāni acchādetvā  agārasmā anagāriyaṃ pabbajissati, kimaṅgaṃ {kimaṅga (sī0)} pana maya'nti.</p>
              <p>[03] ``atha kho, so bhikkhave, mahājanakāyo {mahājanakāyo (syā0)} caturāsīti  pāṇasahassāni kesamassuṃ ohāretvā kāsāyāni vatthāni acchādetvā  vipassiṃ bodhisattaṃ agārasmā anagāriyaṃ pabbajitaṃ anupabbajiṃsu.  tāya sudaṃ, bhikkhave, parisāya parivuto vipassī bodhisatto  gāmanigamajanapadarājadhānīsu cārikaṃ carati. </p>
              <p>[03] 56^b^.^eb^ ``atha kho, bhikkhave, vipassissa  bodhisattassa rahogatassa paṭisallīnassa evaṃ cetaso parivitakko  udapādi -- `na kho metaṃ {na kho panetaṃ (syā0)} patirūpaṃ yohaṃ ākiṇṇo viharāmi,  yaṃnūnāhaṃ eko gaṇamhā vūpakaṭṭho vihareyya'nti. atha kho, bhikkhave,  vipassī bodhisatto aparena samayena eko ^a^M2.0026^ea^ gaṇamhā vūpakaṭṭho   vihāsi ^a^T2.0035^ea^, aññeneva tāni caturāsīti pabbajitasahassāni agamaṃsu, aññena  maggena vipassī bodhisatto. </p>
            </h4>
            <h4>
              <h4n> bodhisattābhiniveso </h4n>
              <p>[03] 57^b^.^eb^ ``atha kho, bhikkhave, vipassissa  bodhisattassa vāsūpagatassa rahogatassa paṭisallīnassa evaṃ cetaso  parivitakko udapādi -- `kicchaṃ vatāyaṃ loko āpanno, jāyati ca  jīyati ca mīyati ca {jiyyati ca miyyati ca (ka0)} cavati ca upapajjati ca, atha ca panimassa  dukkhassa ^a^P2.0031^ea^ nissaraṇaṃ nappajānāti jarāmaraṇassa, kudāssu nāma imassa  dukkhassa nissaraṇaṃ paññāyissati jarāmaraṇassā'ti?</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati jarāmaraṇaṃ hoti, kiṃpaccayā jarāmaraṇa'nti?  atha kho, bhikkhave, vipassissa bodhisattassa yoniso  manasikārā ahu paññāya abhisamayo -- `jātiyā kho sati  jarāmaraṇaṃ hoti, jātipaccayā jarāmaraṇa'nti.</p>
              <p>[03] ``atha ^a^V2.0024^ea^ kho, bhikkhave, vipassissa bodhisattassa etadahosi  -- `kimhi nu kho sati jāti hoti, kiṃpaccayā jātī'ti? atha  kho, bhikkhave, vipassissa bodhisattassa yoniso manasikārā ahu  paññāya abhisamayo -- `bhave kho sati jāti hoti, bhavapaccayā  jātī'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati bhavo hoti, kiṃpaccayā bhavo'ti? atha  kho, bhikkhave, vipassissa bodhisattassa yoniso manasikārā ahu  paññāya abhisamayo -- `upādāne kho sati bhavo hoti,  upādānapaccayā bhavo'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati upādānaṃ hoti, kiṃpaccayā ^a^T2.0036^ea^ upādāna'nti?  atha kho, bhikkhave, vipassissa bodhisattassa yoniso manasikārā  ahu paññāya abhisamayo -- `taṇhāya kho sati upādānaṃ hoti,  taṇhāpaccayā upādāna'nti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati taṇhā hoti, kiṃpaccayā taṇhā'ti? atha  kho, bhikkhave, vipassissa ^a^M2.0027^ea^ bodhisattassa yoniso manasikārā ahu  paññāya abhisamayo -- `vedanāya kho sati taṇhā hoti,  vedanāpaccayā taṇhā'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati vedanā hoti, kiṃpaccayā vedanā'ti? atha  kho, bhikkhave, vipassissa bodhisattassa ^a^P2.0032^ea^ yoniso manasikārā ahu  paññāya abhisamayo -- `phasse kho sati vedanā hoti, phassapaccayā  vedanā'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati phasso hoti, kiṃpaccayā phasso'ti? atha  kho, bhikkhave, vipassissa bodhisattassa yoniso manasikārā ahu  paññāya abhisamayo -- `saḷāyatane kho sati phasso hoti,  saḷāyatanapaccayā phasso'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati saḷāyatanaṃ ^a^V2.0025^ea^ hoti, kiṃpaccayā saḷāyatana'nti?  atha kho, bhikkhave, vipassissa bodhisattassa yoniso  manasikārā ahu paññāya abhisamayo -- `nāmarūpe kho sati  saḷāyatanaṃ hoti, nāmarūpapaccayā saḷāyatana'nti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati nāmarūpaṃ hoti, kiṃpaccayā nāmarūpa'nti?  atha kho, bhikkhave, vipassissa ^a^T2.0037^ea^ bodhisattassa yoniso manasikārā  ahu paññāya abhisamayo -- `viññāṇe kho sati nāmarūpaṃ hoti,  viññāṇapaccayā nāmarūpa'nti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho sati viññāṇaṃ hoti, kiṃpaccayā viññāṇa'nti?  atha kho, bhikkhave, vipassissa bodhisattassa yoniso manasikārā  ahu paññāya abhisamayo -- `nāmarūpe kho sati viññāṇaṃ hoti,  nāmarūpapaccayā viññāṇa'nti. </p>
              <p>[03] 58^b^.^eb^ ``atha kho, bhikkhave, vipassissa  bodhisattassa etadahosi -- `paccudāvattati kho idaṃ viññāṇaṃ  nāmarūpamhā, nāparaṃ gacchati. ettāvatā jāyetha ^a^M2.0028^ea^ vā jiyyetha vā  miyyetha vā cavetha vā upapajjetha vā, yadidaṃ nāmarūpapaccayā viññāṇaṃ,  viññāṇapaccayā nāmarūpaṃ, nāmarūpapaccayā saḷāyatanaṃ, saḷāyatanapaccayā  phasso, phassapaccayā vedanā, vedanāpaccayā taṇhā ^a^P2.0033^ea^, taṇhāpaccayā   upādānaṃ, upādānapaccayā bhavo, bhavapaccayā jāti, jātipaccayā  jarāmaraṇaṃ sokaparidevadukkhadomanassupāyāsā sambhavanti.  evametassa kevalassa dukkhakkhandhassa samudayo hoti'. </p>
              <p>[03] 59^b^.^eb^ ```samudayo samudayo'ti kho, bhikkhave,  vipassissa bodhisattassa pubbe ananussutesu dhammesu cakkhuṃ udapādi,  ñāṇaṃ udapādi, paññā udapādi, vijjā udapādi, āloko udapādi. </p>
              <p>[03] 60^b^.^eb^ ``atha kho, bhikkhave, vipassissa  bodhisattassa etadahosi -- `kimhi nu kho asati jarāmaraṇaṃ na  hoti, kissa nirodhā jarāmaraṇanirodho'ti? atha kho, bhikkhave,  vipassissa bodhisattassa yoniso manasikārā ahu paññāya  abhisamayo ^a^T2.0038^ea^ -- `jātiyā kho asati jarāmaraṇaṃ na hoti,  jātinirodhā jarāmaraṇanirodho'ti.</p>
              <p>[03] ``atha ^a^V2.0026^ea^ kho, bhikkhave, vipassissa bodhisattassa etadahosi  -- `kimhi nu kho asati jāti na hoti, kissa nirodhā  jātinirodho'ti? atha kho, bhikkhave, vipassissa bodhisattassa  yoniso manasikārā ahu paññāya abhisamayo -- `bhave kho asati  jāti na hoti, bhavanirodhā jātinirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati bhavo na hoti, kissa nirodhā  bhavanirodho'ti? atha kho, bhikkhave, vipassissa bodhisattassa  yoniso manasikārā ahu paññāya abhisamayo -- `upādāne kho  asati bhavo na hoti, upādānanirodhā bhavanirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati upādānaṃ na hoti, kissa nirodhā  upādānanirodho'ti? atha kho, bhikkhave, vipassissa bodhisattassa  yoniso manasikārā ahu ^a^M2.0029^ea^ paññāya abhisamayo -- `taṇhāya kho  asati upādānaṃ na hoti, taṇhānirodhā upādānanirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati taṇhā na hoti, kissa nirodhā  taṇhānirodho'ti? atha kho, bhikkhave, vipassissa bodhisattassa  yoniso manasikārā ahu paññāya abhisamayo ^a^P2.0034^ea^ -- `vedanāya kho  asati taṇhā na hoti, vedanānirodhā taṇhānirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati vedanā na hoti, kissa nirodhā  vedanānirodho'ti? atha ^a^T2.0039^ea^ kho, bhikkhave, vipassissa bodhisattassa  yoniso manasikārā ahu paññāya abhisamayo -- `phasse kho  asati vedanā na hoti, phassanirodhā vedanānirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati phasso na hoti, kissa nirodhā  phassanirodho'ti? atha kho, bhikkhave, vipassissa bodhisattassa  yoniso manasikārā ahu paññāya abhisamayo -- `saḷāyatane kho  asati phasso na hoti, saḷāyatananirodhā phassanirodho'ti.</p>
              <p>[03] ``atha ^a^V2.0027^ea^ kho, bhikkhave, vipassissa bodhisattassa etadahosi  -- `kimhi nu kho asati saḷāyatanaṃ na hoti, kissa nirodhā  saḷāyatananirodho'ti? atha kho, bhikkhave, vipassissa  bodhisattassa yoniso manasikārā ahu paññāya abhisamayo --  `nāmarūpe kho asati saḷāyatanaṃ na hoti, nāmarūpanirodhā  saḷāyatananirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati nāmarūpaṃ na hoti, kissa nirodhā  nāmarūpanirodho'ti? atha kho, bhikkhave, vipassissa bodhisattassa  yoniso manasikārā ahu paññāya abhisamayo -- `viññāṇe kho  asati nāmarūpaṃ na hoti, viññāṇanirodhā nāmarūpanirodho'ti.</p>
              <p>[03] ``atha kho, bhikkhave, vipassissa bodhisattassa etadahosi  -- `kimhi nu kho asati viññāṇaṃ na hoti, kissa nirodhā  viññāṇanirodho'ti? atha kho, bhikkhave, vipassissa bodhisattassa  yoniso manasikārā ahu ^a^M2.0030^ea^ paññāya abhisamayo -- `nāmarūpe kho  asati viññāṇaṃ na hoti, nāmarūpanirodhā viññāṇanirodho'ti. </p>
              <p>[03] 61^b^.^eb^ ``atha kho, bhikkhave, vipassissa  bodhisattassa etadahosi -- `adhigato ^a^T2.0040^ea^ kho myāyaṃ maggo sambodhāya  ^a^P2.0035^ea^ yadidaṃ -- nāmarūpanirodhā viññāṇanirodho, viññāṇanirodhā  nāmarūpanirodho, nāmarūpanirodhā saḷāyatananirodho,  saḷāyatananirodhā phassanirodho, phassanirodhā vedanānirodho,  vedanānirodhā taṇhānirodho, taṇhānirodhā upādānanirodho,  upādānanirodhā bhavanirodho, bhavanirodhā jātinirodho, jātinirodhā  jarāmaraṇaṃ sokaparidevadukkhadomanassupāyāsā nirujjhanti.  evametassa kevalassa dukkhakkhandhassa nirodho hoti'. </p>
              <p>[03] 62^b^.^eb^ ```nirodho nirodho'ti kho, bhikkhave,  vipassissa bodhisattassa pubbe ananussutesu dhammesu cakkhuṃ udapādi,  ñāṇaṃ udapādi, paññā udapādi, vijjā udapādi, āloko udapādi. </p>
              <p>[03] 63^b^.^eb^ ``atha kho, bhikkhave, vipassī bodhisatto  aparena samayena pañcasu upādānakkhandhesu udayabbayānupassī vihāsi  -- `iti rūpaṃ, iti rūpassa samudayo, iti rūpassa atthaṅgamo;  iti vedanā, iti vedanāya samudayo, iti vedanāya atthaṅgamo; iti  saññā, iti saññāya samudayo, iti saññāya atthaṅgamo; iti  saṅkhārā, iti saṅkhārānaṃ samudayo, iti saṅkhārānaṃ ^a^V2.0028^ea^   atthaṅgamo; iti viññāṇaṃ, iti viññāṇassa samudayo, iti  viññāṇassa atthaṅgamo'ti, tassa pañcasu upādānakkhandhesu  udayabbayānupassino viharato na cirasseva anupādāya āsavehi cittaṃ  vimuccī''ti. </p>
              <p>[06] dutiyabhāṇavāro. </p>
            </h4>
            <h4>
              <h4n> brahmayācanakathā </h4n>
              <p>[03] 64^b^.^eb^ ``atha ^a^T2.0041^ea^ kho, bhikkhave, vipassissa bhagavato  arahato sammāsambuddhassa etadahosi -- `yaṃnūnāhaṃ dhammaṃ deseyya'nti.  atha kho, bhikkhave, vipassissa ^a^M2.0031^ea^ bhagavato arahato  sammāsambuddhassa ^a^P2.0036^ea^ etadahosi -- `adhigato kho myāyaṃ dhammo  gambhīro duddaso duranubodho santo paṇīto atakkāvacaro nipuṇo  paṇḍitavedanīyo. ālayarāmā kho panāyaṃ pajā ālayaratā  ālayasammuditā. ālayarāmāya kho pana pajāya ālayaratāya  ālayasammuditāya duddasaṃ idaṃ ṭhānaṃ yadidaṃ idappaccayatāpaṭiccasamuppādo.  idampi kho ṭhānaṃ duddasaṃ yadidaṃ sabbasaṅkhārasamatho  sabbūpadhipaṭinissaggo taṇhākkhayo virāgo nirodho nibbānaṃ.  ahañceva kho pana dhammaṃ deseyyaṃ, pare ca me na ājāneyyuṃ; so  mamassa kilamatho, sā mamassa vihesā'ti. </p>
              <p>[03] 65^b^.^eb^ ``apissu, bhikkhave, vipassiṃ bhagavantaṃ  arahantaṃ sammāsambuddhaṃ imā anacchariyā gāthāyo paṭibhaṃsu pubbe  assutapubbā -- </p>
              <p>[21] `kicchena me adhigataṃ, halaṃ dāni pakāsituṃ. </p>
              <p>[22] rāgadosaparetehi, nāyaṃ dhammo susambudho.. </p>
              <p>[21] `paṭisotagāmiṃ nipuṇaṃ, gambhīraṃ duddasaṃ aṇuṃ. </p>
              <p>[22] rāgarattā na dakkhanti, tamokhandhena āvuṭā'ti..</p>
              <p>[03] ``itiha ^a^V2.0029^ea^, bhikkhave, vipassissa bhagavato arahato  sammāsambuddhassa paṭisañcikkhato appossukkatāya cittaṃ nami, no  dhammadesanāya. </p>
              <p>[03] 66^b^.^eb^ ``atha ^a^T2.0042^ea^ kho, bhikkhave, aññatarassa mahābrahmuno  vipassissa bhagavato arahato sammāsambuddhassa cetasā  cetoparivitakkamaññāya etadahosi ^a^P2.0037^ea^ -- `nassati vata bho loko,  vinassati vata bho loko, yatra hi nāma vipassissa bhagavato  arahato sammāsambuddhassa appossukkatāya cittaṃ namati {nami (syā0 ka0),  namissati (?)}, no  dhammadesanāyā'ti. atha kho so, bhikkhave, mahābrahmā seyyathāpi  nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ  samiñjeyya; evameva brahmaloke antarahito vipassissa bhagavato  arahato sammāsambuddhassa purato pāturahosi. atha kho so,  bhikkhave, mahābrahmā ekaṃsaṃ uttarāsaṅgaṃ karitvā dakkhiṇaṃ jāṇumaṇḍalaṃ  pathaviyaṃ ^a^M2.0032^ea^ nihantvā {nidahanto (syā0)} yena vipassī bhagavā arahaṃ sammāsambuddho tenañjaliṃ  paṇāmetvā vipassiṃ bhagavantaṃ arahantaṃ sammāsambuddhaṃ etadavoca --  `desetu, bhante, bhagavā dhammaṃ, desetu sugato dhammaṃ, santi {santī (syā0)} sattā  apparajakkhajātikā; assavanatā dhammassa parihāyanti, bhavissanti  dhammassa aññātāro'ti. </p>
              <p>[03] 67^b^.^eb^ ``evaṃ vutte {atha kho (ka0)}, bhikkhave, vipassī bhagavā arahaṃ  sammāsambuddho taṃ mahābrahmānaṃ etadavoca -- `mayhampi kho, brahme,  etadahosi -- ``yaṃnūnāhaṃ dhammaṃ deseyya''nti. tassa mayhaṃ, brahme,  etadahosi -- ``adhigato kho myāyaṃ dhammo gambhīro duddaso  duranubodho santo paṇīto atakkāvacaro nipuṇo paṇḍitavedanīyo.  ālayarāmā kho panāyaṃ pajā ālayaratā ālayasammuditā.  ālayarāmāya kho pana pajāya ālayaratāya ālayasammuditāya ^a^T2.0043^ea^ duddasaṃ  idaṃ ṭhānaṃ yadidaṃ idappaccayatāpaṭiccasamuppādo. idampi kho ṭhānaṃ  duddasaṃ yadidaṃ sabbasaṅkhārasamatho sabbūpadhipaṭinissaggo taṇhākkhayo  virāgo nirodho nibbānaṃ. ahañceva kho pana dhammaṃ deseyyaṃ, pare ca  me na ājāneyyuṃ; so mamassa kilamatho, sā mamassa vihesā''ti.  apissu maṃ, brahme ^a^P2.0038^ea^, imā anacchariyā gāthāyo paṭibhaṃsu  pubbe assutapubbā -- </p>
              <p>[21] ``kicchena me adhigataṃ, halaṃ dāni pakāsituṃ. </p>
              <p>[22] rāgadosaparetehi, nāyaṃ dhammo susambudho.. </p>
              <p>[21] ``paṭisotagāmiṃ nipuṇaṃ, gambhīraṃ duddasaṃ aṇuṃ. </p>
              <p>[22] rāgarattā na dakkhanti, tamokhandhena āvuṭā''ti..</p>
              <p>[03] `itiha ^a^V2.0030^ea^ me, brahme, paṭisañcikkhato appossukkatāya cittaṃ nami,  no dhammadesanāyā'ti. </p>
              <p>[03] 68^b^.^eb^ ``dutiyampi kho, bhikkhave, so  mahābrahmā...pe0... tatiyampi kho, bhikkhave, so mahābrahmā vipassiṃ  bhagavantaṃ arahantaṃ sammāsambuddhaṃ etadavoca -- `desetu, bhante, bhagavā  dhammaṃ, desetu sugato dhammaṃ, santi sattā apparajakkhajātikā,  assavanatā dhammassa parihāyanti, bhavissanti dhammassa aññātāro'ti. </p>
              <p>[03] 69^b^.^eb^ ``atha ^a^M2.0033^ea^ kho, bhikkhave, vipassī bhagavā arahaṃ  sammāsambuddho brahmuno ca ajjhesanaṃ viditvā sattesu ca kāruññataṃ  paṭicca buddhacakkhunā lokaṃ volokesi. addasā kho, bhikkhave,  vipassī bhagavā arahaṃ sammāsambuddho buddhacakkhunā lokaṃ volokento  satte apparajakkhe mahārajakkhe tikkhindriye mudindriye svākāre  dvākāre suviññāpaye duviññāpaye {duviññāpaye bhabbe abhabbe (syā0)} appekacce paralokavajjabhayadassāvine  {dassāvino (sī0 syā0 kaṃ0 ka0)}  viharante, appekacce na paralokavajjabhayadassāvine {dassāvino (sī0 syā0 kaṃ0  ka0)} viharante.  seyyathāpi nāma uppaliniyaṃ vā paduminiyaṃ ^a^T2.0044^ea^ vā puṇḍarīkiniyaṃ vā  appekaccāni uppalāni vā padumāni vā puṇḍarīkāni vā udake  jātāni udake saṃvaḍḍhāni udakānuggatāni anto nimuggaposīni.  appekaccāni uppalāni vā padumāni vā puṇḍarīkāni vā udake  jātāni udake saṃvaḍḍhāni samodakaṃ ṭhitāni. appekaccāni  uppalāni vā padumāni vā puṇḍarīkāni vā udake jātāni udake  saṃvaḍḍhāni udakā accuggamma ṭhitāni anupalittāni udakena.  evameva ^a^P2.0039^ea^ kho, bhikkhave, vipassī bhagavā arahaṃ sammāsambuddho  buddhacakkhunā lokaṃ volokento addasa satte apparajakkhe mahārajakkhe  tikkhindriye mudindriye svākāre dvākāre suviññāpaye duviññāpaye  appekacce paralokavajjabhayadassāvine viharante, appekacce na  paralokavajjabhayadassāvine viharante. </p>
              <p>[03] 70^b^.^eb^ ``atha kho so, bhikkhave, mahābrahmā  vipassissa bhagavato arahato sammāsambuddhassa cetasā  cetoparivitakkamaññāya vipassiṃ bhagavantaṃ arahantaṃ sammāsambuddhaṃ  gāthāhi ajjhabhāsi -- </p>
              <p>[21] `sele yathā pabbatamuddhaniṭṭhito, yathāpi passe janataṃ  samantato. </p>
              <p>[22] tathūpamaṃ dhammamayaṃ sumedha, pāsādamāruyha samantacakkhu.. </p>
              <p>[21] `sokāvatiṇṇaṃ ^a^V2.0031^ea^ {sokāvakiṇṇaṃ (syā0)} janatamapetasoko, </p>
              <p>[27] avekkhassu jātijarābhibhūtaṃ. </p>
              <p>[26] uṭṭhehi ^a^T2.0045^ea^ vīra vijitasaṅgāma, </p>
              <p>[27] satthavāha aṇaṇa vicara loke.. </p>
              <p>[26] desassu {desetu (syā0 pī0)} bhagavā dhammaṃ, </p>
              <p>[22] aññātāro bhavissantī'ti.. </p>
              <p>[03] 71^b^.^eb^ ``atha ^a^M2.0034^ea^ kho, bhikkhave, vipassī bhagavā arahaṃ  sammāsambuddho taṃ mahābrahmānaṃ gāthāya ajjhabhāsi -- </p>
              <p>[21] `apārutā tesaṃ amatassa dvārā, </p>
              <p>[27] ye sotavanto pamuñcantu saddhaṃ. </p>
              <p>[26] vihiṃsasaññī paguṇaṃ na bhāsiṃ, </p>
              <p>[22] dhammaṃ paṇītaṃ manujesu brahme'ti..</p>
              <p>[03] ``atha kho so, bhikkhave, mahābrahmā `katāvakāso khomhi  vipassinā bhagavatā arahatā sammāsambuddhena dhammadesanāyā'ti  vipassiṃ bhagavantaṃ arahantaṃ ^a^P2.0040^ea^ sammāsambuddhaṃ abhivādetvā padakkhiṇaṃ  katvā tattheva antaradhāyi. </p>
            </h4>
            <h4>
              <h4n> aggasāvakayugaṃ </h4n>
              <p>[03] 72^b^.^eb^ ``atha kho, bhikkhave, vipassissa bhagavato  arahato sammāsambuddhassa etadahosi -- `kassa nu kho ahaṃ paṭhamaṃ  dhammaṃ deseyyaṃ, ko imaṃ dhammaṃ khippameva ājānissatī'ti? atha  kho, bhikkhave, vipassissa bhagavato arahato sammāsambuddhassa  etadahosi -- `ayaṃ kho khaṇḍo ca rājaputto tisso ca  purohitaputto bandhumatiyā rājadhāniyā paṭivasanti paṇḍitā viyattā  medhāvino dīgharattaṃ apparajakkhajātikā. yaṃnūnāhaṃ khaṇḍassa ca  rājaputtassa, tissassa ca purohitaputtassa paṭhamaṃ dhammaṃ deseyyaṃ ^a^T2.0046^ea^, te imaṃ  dhammaṃ khippameva ājānissantī'ti. </p>
              <p>[03] 73^b^.^eb^ ``atha kho, bhikkhave, vipassī bhagavā arahaṃ  sammāsambuddho seyyathāpi nāma balavā ^a^V2.0032^ea^ puriso samiñjitaṃ vā bāhaṃ  pasāreyya, pasāritaṃ vā bāhaṃ samiñjeyya; evameva bodhirukkhamūle  antarahito bandhumatiyā rājadhāniyā kheme migadāye pāturahosi.  atha kho, bhikkhave, vipassī bhagavā arahaṃ sammāsambuddho dāyapālaṃ {migadāyapālaṃ  (syā0)}  āmantesi -- `ehi tvaṃ, samma dāyapāla, bandhumatiṃ rājadhāniṃ  pavisitvā khaṇḍañca rājaputtaṃ tissañca purohitaputtaṃ evaṃ vadehi --  vipassī, bhante, bhagavā arahaṃ sammāsambuddho bandhumatiṃ rājadhāniṃ  anuppatto kheme migadāye viharati, so ^a^M2.0035^ea^ tumhākaṃ dassanakāmo'ti.  `evaṃ, bhante'ti kho, bhikkhave, dāyapālo vipassissa bhagavato  arahato sammāsambuddhassa paṭissutvā bandhumatiṃ rājadhāniṃ pavisitvā  khaṇḍañca rājaputtaṃ tissañca purohitaputtaṃ etadavoca -- `vipassī,  bhante, bhagavā arahaṃ sammāsambuddho bandhumatiṃ rājadhāniṃ anuppatto kheme  migadāye viharati; so tumhākaṃ dassanakāmo'ti. </p>
              <p>[03] 74^b^.^eb^ ``atha kho, bhikkhave, khaṇḍo ca rājaputto  tisso ca ^a^P2.0041^ea^ purohitaputto bhaddāni bhaddāni yānāni yojāpetvā bhaddaṃ bhaddaṃ  yānaṃ abhiruhitvā bhaddehi bhaddehi yānehi bandhumatiyā rājadhāniyā  niyyiṃsu. yena khemo migadāyo tena pāyiṃsu. yāvatikā yānassa  bhūmi, yānena gantvā yānā paccorohitvā pattikāva {padikāva (syā0)} yena vipassī  bhagavā arahaṃ sammāsambuddho tenupasaṅkamiṃsu. upasaṅkamitvā vipassiṃ  bhagavantaṃ arahantaṃ ^a^T2.0047^ea^ sammāsambuddhaṃ abhivādetvā ekamantaṃ nisīdiṃsu. </p>
              <p>[03] 75^b^.^eb^ ``tesaṃ vipassī bhagavā arahaṃ sammāsambuddho  anupubbiṃ kathaṃ {ānupubbikathaṃ (sī0 pī0)} kathesi, seyyathidaṃ -- dānakathaṃ sīlakathaṃ saggakathaṃ  kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsesi.  yadā te bhagavā aññāsi kallacitte muducitte vinīvaraṇacitte  udaggacitte pasannacitte, atha yā buddhānaṃ sāmukkaṃsikā dhammadesanā, taṃ  pakāsesi -- dukkhaṃ samudayaṃ nirodhaṃ maggaṃ. seyyathāpi nāma suddhaṃ  vatthaṃ apagatakāḷakaṃ sammadeva rajanaṃ paṭiggaṇheyya, evameva khaṇḍassa ca  rājaputtassa tissassa ca purohitaputtassa tasmiṃyeva āsane virajaṃ  vītamalaṃ dhammacakkhuṃ udapādi -- `yaṃ kiñci samudayadhammaṃ, sabbaṃ taṃ  nirodhadhamma'nti. </p>
              <p>[03] 76^b^.^eb^ ``te diṭṭhadhammā pattadhammā viditadhammā  pariyogāḷhadhammā tiṇṇavicikicchā vigatakathaṃkathā vesārajjappattā  aparappaccayā satthusāsane vipassiṃ bhagavantaṃ arahantaṃ sammāsambuddhaṃ  etadavocuṃ -- `abhikkantaṃ, bhante, abhikkantaṃ, bhante. seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre ^a^V2.0033^ea^ vā telapajjotaṃ dhāreyya ``cakkhumanto  rūpāni dakkhantī''ti. evamevaṃ bhagavatā anekapariyāyena dhammo ^a^M2.0036^ea^   pakāsito. ete mayaṃ, bhante, bhagavantaṃ saraṇaṃ ^a^P2.0042^ea^ gacchāma dhammañca.  labheyyāma mayaṃ, bhante, bhagavato santike pabbajjaṃ, labheyyāma  upasampada'nti. </p>
              <p>[03] 77^b^.^eb^ ``alatthuṃ kho ^a^T2.0048^ea^, bhikkhave, khaṇḍo ca  rājaputto, tisso ca purohitaputto vipassissa bhagavato arahato  sammāsambuddhassa santike pabbajjaṃ alatthuṃ upasampadaṃ. te vipassī  bhagavā arahaṃ sammāsambuddho dhammiyā kathāya sandassesi samādapesi  samuttejesi sampahaṃsesi; saṅkhārānaṃ ādīnavaṃ okāraṃ saṃkilesaṃ  nibbāne {nekkhamme (syā0)} ānisaṃsaṃ pakāsesi. tesaṃ vipassinā bhagavatā arahatā  sammāsambuddhena dhammiyā kathāya sandassiyamānānaṃ samādapiyamānānaṃ  samuttejiyamānānaṃ sampahaṃsiyamānānaṃ nacirasseva anupādāya āsavehi  cittāni vimucciṃsu. </p>
            </h4>
            <h4>
              <h4n> mahājanakāyapabbajjā </h4n>
              <p>[03] 78^b^.^eb^ ``assosi kho, bhikkhave, bandhumatiyā  rājadhāniyā mahājanakāyo caturāsītipāṇasahassāni -- `vipassī  kira bhagavā arahaṃ sammāsambuddho bandhumatiṃ rājadhāniṃ anuppatto kheme  migadāye viharati. khaṇḍo ca kira rājaputto tisso ca  purohitaputto vipassissa bhagavato arahato sammāsambuddhassa santike  kesamassuṃ ohāretvā kāsāyāni vatthāni acchādetvā agārasmā  anagāriyaṃ pabbajitā'ti. sutvāna nesaṃ etadahosi -- `na hi nūna  so orako dhammavinayo, na sā orakā pabbajjā, yattha khaṇḍo ca  rājaputto tisso ca purohitaputto kesamassuṃ ohāretvā kāsāyāni  vatthāni acchādetvā agārasmā anagāriyaṃ pabbajitā. khaṇḍo ca  rājaputto tisso ca purohitaputto kesamassuṃ ohāretvā kāsāyāni  vatthāni acchādetvā agārasmā anagāriyaṃ pabbajissanti, kimaṅgaṃ  pana maya'nti. atha ^a^T2.0049^ea^ kho so, bhikkhave, mahājanakāyo  caturāsītipāṇasahassāni bandhumatiyā rājadhāniyā nikkhamitvā yena  khemo migadāyo yena vipassī bhagavā arahaṃ sammāsambuddho ^a^P2.0043^ea^   tenupasaṅkamiṃsu; upasaṅkamitvā vipassiṃ bhagavantaṃ arahantaṃ sammāsambuddhaṃ  abhivādetvā ekamantaṃ nisīdiṃsu. </p>
              <p>[03] 79^b^.^eb^ ``tesaṃ ^a^M2.0037^ea^ vipassī bhagavā arahaṃ sammāsambuddho  anupubbiṃ kathaṃ kathesi. seyyathidaṃ -- dānakathaṃ sīlakathaṃ saggakathaṃ  kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsesi.  yadā te bhagavā aññāsi kallacitte muducitte vinīvaraṇacitte  udaggacitte pasannacitte ^a^V2.0034^ea^, atha yā buddhānaṃ sāmukkaṃsikā dhammadesanā, taṃ  pakāsesi -- dukkhaṃ samudayaṃ nirodhaṃ maggaṃ. seyyathāpi nāma suddhaṃ  vatthaṃ apagatakāḷakaṃ sammadeva rajanaṃ paṭiggaṇheyya, evameva tesaṃ  caturāsītipāṇasahassānaṃ tasmiṃyeva āsane virajaṃ vītamalaṃ dhammacakkhuṃ  udapādi -- `yaṃ kiñci samudayadhammaṃ sabbaṃ taṃ nirodhadhamma'nti. </p>
              <p>[03] 80^b^.^eb^ ``te diṭṭhadhammā pattadhammā viditadhammā  pariyogāḷhadhammā tiṇṇavicikicchā vigatakathaṃkathā vesārajjappattā  aparappaccayā satthusāsane vipassiṃ bhagavantaṃ arahantaṃ sammāsambuddhaṃ  etadavocuṃ -- `abhikkantaṃ, bhante, abhikkantaṃ, bhante. seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre vā telapajjotaṃ dhāreyya ``cakkhumanto  rūpāni dakkhantī''ti. evamevaṃ bhagavatā anekapariyāyena dhammo  pakāsito. ete mayaṃ, bhante, bhagavantaṃ saraṇaṃ gacchāma dhammañca  bhikkhusaṅghañca {( ) natthi aṭṭhakathāyaṃ, pāḷiyaṃ pana sabbatthapi dissati}.   labheyyāma ^a^T2.0050^ea^ mayaṃ, bhante, bhagavato santike pabbajjaṃ labheyyāma upasampada''nti. </p>
              <p>[03] 81^b^.^eb^ ``alatthuṃ kho, bhikkhave, tāni  caturāsītipāṇasahassāni vipassissa bhagavato arahato  sammāsambuddhassa santike pabbajjaṃ, alatthuṃ upasampadaṃ. te vipassī  bhagavā arahaṃ sammāsambuddho dhammiyā kathāya sandassesi samādapesi  samuttejesi sampahaṃsesi; saṅkhārānaṃ ^a^P2.0044^ea^ ādīnavaṃ okāraṃ saṃkilesaṃ  nibbāne ānisaṃsaṃ pakāsesi. tesaṃ vipassinā bhagavatā arahatā  sammāsambuddhena dhammiyā kathāya sandassiyamānānaṃ samādapiyamānānaṃ  samuttejiyamānānaṃ sampahaṃsiyamānānaṃ nacirasseva anupādāya āsavehi  cittāni vimucciṃsu. </p>
            </h4>
            <h4>
              <h4n> purimapabbajitānaṃ dhammābhisamayo </h4n>
              <p>[03] 82^b^.^eb^ ``assosuṃ kho, bhikkhave, tāni purimāni  caturāsītipabbajitasahassāni -- `vipassī kira bhagavā arahaṃ  sammāsambuddho bandhumatiṃ rājadhāniṃ ^a^M2.0038^ea^ anuppatto kheme migadāye viharati,  dhammañca kira desetī'ti. atha kho, bhikkhave, tāni  caturāsītipabbajitasahassāni yena bandhumatī rājadhānī yena khemo  migadāyo yena vipassī bhagavā arahaṃ sammāsambuddho tenupasaṅkamiṃsu;  upasaṅkamitvā vipassiṃ bhagavantaṃ arahantaṃ sammāsambuddhaṃ abhivādetvā  ekamantaṃ nisīdiṃsu. </p>
              <p>[03] 83^b^.^eb^ ``tesaṃ ^a^V2.0035^ea^ vipassī bhagavā arahaṃ sammāsambuddho  anupubbiṃ kathaṃ kathesi. seyyathidaṃ -- dānakathaṃ sīlakathaṃ saggakathaṃ  kāmānaṃ ādīnavaṃ okāraṃ saṃkilesaṃ nekkhamme ānisaṃsaṃ pakāsesi.  yadā te bhagavā aññāsi kallacitte muducitte ^a^T2.0051^ea^ vinīvaraṇacitte  udaggacitte pasannacitte, atha yā buddhānaṃ sāmukkaṃsikā dhammadesanā, taṃ  pakāsesi -- dukkhaṃ samudayaṃ nirodhaṃ maggaṃ. seyyathāpi nāma suddhaṃ  vatthaṃ apagatakāḷakaṃ sammadeva rajanaṃ paṭiggaṇheyya, evameva tesaṃ  caturāsītipabbajitasahassānaṃ tasmiṃyeva āsane virajaṃ vītamalaṃ  dhammacakkhuṃ udapādi -- `yaṃ kiñci samudayadhammaṃ sabbaṃ taṃ  nirodhadhamma'nti. </p>
              <p>[03] 84^b^.^eb^ ``te diṭṭhadhammā pattadhammā viditadhammā  pariyogāḷhadhammā tiṇṇavicikicchā vigatakathaṃkathā vesārajjappattā  aparappaccayā satthusāsane vipassiṃ bhagavantaṃ arahantaṃ sammāsambuddhaṃ  etadavocuṃ -- `abhikkantaṃ ^a^P2.0045^ea^, bhante, abhikkantaṃ, bhante. seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre vā telapajjotaṃ dhāreyya ``cakkhumanto  rūpāni dakkhantī''ti. evamevaṃ bhagavatā anekapariyāyena dhammo  pakāsito. ete mayaṃ, bhante, bhagavantaṃ saraṇaṃ gacchāma dhammañca  bhikkhusaṅghañca. labheyyāma mayaṃ, bhante, bhagavato santike pabbajjaṃ  labheyyāma upasampada''nti. </p>
              <p>[03] 85^b^.^eb^ ``alatthuṃ kho, bhikkhave, tāni  caturāsītipabbajitasahassāni vipassissa bhagavato arahato  sammāsambuddhassa santike pabbajjaṃ alatthuṃ upasampadaṃ. te vipassī  bhagavā arahaṃ sammāsambuddho dhammiyā kathāya sandassesi samādapesi  samuttejesi sampahaṃsesi; saṅkhārānaṃ ādīnavaṃ okāraṃ saṃkilesaṃ  nibbāne ānisaṃsaṃ pakāsesi. tesaṃ vipassinā bhagavatā arahatā  sammāsambuddhena dhammiyā kathāya sandassiyamānānaṃ ^a^T2.0052^ea^ samādapiyamānānaṃ ^a^M2.0039^ea^   samuttejiyamānānaṃ sampahaṃsiyamānānaṃ nacirasseva anupādāya āsavehi  cittāni vimucciṃsu. </p>
            </h4>
            <h4>
              <h4n> cārikāanujānanaṃ </h4n>
              <p>[03] 86^b^.^eb^ ``tena kho pana, bhikkhave, samayena  bandhumatiyā rājadhāniyā mahābhikkhusaṅgho paṭivasati  aṭṭhasaṭṭhibhikkhusatasahassaṃ. atha kho, bhikkhave, vipassissa bhagavato  arahato sammāsambuddhassa rahogatassa paṭisallīnassa evaṃ cetaso  parivitakko udapādi -- `mahā kho etarahi bhikkhusaṅgho  bandhumatiyā rājadhāniyā paṭivasati aṭṭhasaṭṭhibhikkhusatasahassaṃ,  yaṃnūnāhaṃ bhikkhū anujāneyyaṃ -- `caratha, bhikkhave, cārikaṃ  bahujanahitāya bahujanasukhāya lokānukampāya ^a^V2.0036^ea^ atthāya hitāya sukhāya  devamanussānaṃ; mā ekena dve agamittha; desetha, bhikkhave ^a^P2.0046^ea^, dhammaṃ  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ  kevalaparipuṇṇaṃ parisuddhaṃ brahmacariyaṃ pakāsetha. santi sattā  apparajakkhajātikā, assavanatā dhammassa parihāyanti, bhavissanti  dhammassa aññātāro. api ca channaṃ channaṃ vassānaṃ accayena  bandhumatī rājadhānī upasaṅkamitabbā pātimokkhuddesāyā'''ti. </p>
              <p>[03] 87^b^.^eb^ ``atha kho, bhikkhave, aññataro mahābrahmā  vipassissa bhagavato arahato sammāsambuddhassa cetasā  cetoparivitakkamaññāya seyyathāpi nāma balavā puriso samiñjitaṃ vā  bāhaṃ pasāreyya, pasāritaṃ vā bāhaṃ samiñjeyya. evameva brahmaloke  antarahito vipassissa bhagavato arahato sammāsambuddhassa purato ^a^T2.0053^ea^  pāturahosi. atha kho so, bhikkhave, mahābrahmā ekaṃsaṃ uttarāsaṅgaṃ  karitvā yena vipassī bhagavā arahaṃ sammāsambuddho tenañjaliṃ  paṇāmetvā vipassiṃ bhagavantaṃ arahantaṃ sammāsambuddhaṃ etadavoca --  `evametaṃ, bhagavā, evametaṃ, sugata. mahā kho, bhante, etarahi  bhikkhusaṅgho bandhumatiyā rājadhāniyā paṭivasati  aṭṭhasaṭṭhibhikkhusatasahassaṃ, anujānātu, bhante, bhagavā bhikkhū --  ``caratha, bhikkhave, cārikaṃ bahujanahitāya bahujanasukhāya lokānukampāya  atthāya hitāya sukhāya devamanussānaṃ; mā ekena dve agamittha;  desetha, bhikkhave, dhammaṃ ādikalyāṇaṃ ^a^M2.0040^ea^ majjhekalyāṇaṃ  pariyosānakalyāṇaṃ sātthaṃ sabyañjanaṃ kevalaparipuṇṇaṃ parisuddhaṃ  brahmacariyaṃ pakāsetha. santi sattā apparajakkhajātikā, assavanatā  dhammassa parihāyanti, bhavissanti dhammassa aññātāro''ti {aññātāro  (ssabbattha)}. api  ca, bhante, mayaṃ tathā karissāma yathā bhikkhū channaṃ channaṃ vassānaṃ  accayena bandhumatiṃ rājadhāniṃ upasaṅkamissanti pātimokkhuddesāyā'ti.  idamavoca, bhikkhave, so mahābrahmā, idaṃ vatvā vipassiṃ ^a^P2.0047^ea^ bhagavantaṃ  arahantaṃ sammāsambuddhaṃ abhivādetvā padakkhiṇaṃ katvā tattheva  antaradhāyi. </p>
              <p>[03] 88^b^.^eb^ ``atha kho, bhikkhave, vipassī bhagavā arahaṃ  sammāsambuddho sāyanhasamayaṃ paṭisallānā vuṭṭhito bhikkhū āmantesi --  `idha mayhaṃ, bhikkhave, rahogatassa paṭisallīnassa evaṃ cetaso  parivitakko udapādi -- mahā kho etarahi bhikkhusaṅgho  bandhumatiyā rājadhāniyā paṭivasati aṭṭhasaṭṭhibhikkhusatasahassaṃ ^a^T2.0054^ea^.  yaṃnūnāhaṃ bhikkhū anujāneyyaṃ -- `caratha, bhikkhave, cārikaṃ  bahujanahitāya bahujanasukhāya lokānukampāya atthāya hitāya sukhāya  devamanussānaṃ; mā ekena dve agamittha; desetha, bhikkhave, dhammaṃ  ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ  kevalaparipuṇṇaṃ parisuddhaṃ brahmacariyaṃ pakāsetha. santi sattā ^a^V2.0037^ea^   apparajakkhajātikā, assavanatā dhammassa parihāyanti, bhavissanti  dhammassa aññātāro. api ca, channaṃ channaṃ vassānaṃ accayena  bandhumatī rājadhānī upasaṅkamitabbā pātimokkhuddesāyāti.</p>
              <p>[03] ```atha kho, bhikkhave, aññataro mahābrahmā mama cetasā  cetoparivitakkamaññāya seyyathāpi nāma balavā puriso samiñjitaṃ vā  bāhaṃ pasāreyya, pasāritaṃ vā bāhaṃ samiñjeyya, evameva brahmaloke  antarahito mama purato pāturahosi. atha kho so, bhikkhave,  mahābrahmā ekaṃsaṃ uttarāsaṅgaṃ karitvā yenāhaṃ tenañjaliṃ paṇāmetvā maṃ  etadavoca -- ``evametaṃ, bhagavā, evametaṃ, sugata. mahā kho, bhante,  etarahi bhikkhusaṅgho bandhumatiyā rājadhāniyā paṭivasati  aṭṭhasaṭṭhibhikkhusatasahassaṃ. anujānātu, bhante, bhagavā bhikkhū --  `caratha, bhikkhave, cārikaṃ bahujanahitāya bahujanasukhāya  lokānukampāya atthāya hitāya ^a^M2.0041^ea^ sukhāya devamanussānaṃ; mā ekena dve  agamittha; desetha, bhikkhave, dhammaṃ...pe0... santi sattā  apparajakkhajātikā ^a^T2.0055^ea^, assavanatā dhammassa parihāyanti, bhavissanti  dhammassa aññātāro'ti. api ^a^P2.0048^ea^ ca, bhante, mayaṃ tathā karissāma,  yathā bhikkhū channaṃ channaṃ vassānaṃ accayena bandhumatiṃ rājadhāniṃ  upasaṅkamissanti pātimokkhuddesāyā''ti. idamavoca, bhikkhave, so  mahābrahmā, idaṃ vatvā maṃ abhivādetvā padakkhiṇaṃ katvā tattheva  antaradhāyi'.</p>
              <p>[03] ```anujānāmi, bhikkhave, caratha cārikaṃ bahujanahitāya  bahujanasukhāya lokānukampāya atthāya hitāya sukhāya devamanussānaṃ;  mā ekena dve agamittha; desetha, bhikkhave, dhammaṃ ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ  parisuddhaṃ brahmacariyaṃ pakāsetha. santi sattā apparajakkhajātikā,  assavanatā dhammassa parihāyanti, bhavissanti dhammassa aññātāro.  api ca, bhikkhave, channaṃ channaṃ vassānaṃ accayena bandhumatī rājadhānī  upasaṅkamitabbā pātimokkhuddesāyā'ti. atha kho, bhikkhave, bhikkhū  yebhuyyena ekāheneva janapadacārikaṃ pakkamiṃsu. </p>
              <p>[03] 89^b^.^eb^ ``tena kho pana samayena jambudīpe caturāsīti  āvāsasahassāni honti. ekamhi hi vasse nikkhante devatā  saddamanussāvesuṃ -- `nikkhantaṃ kho, mārisā, ekaṃ vassaṃ; pañca  dāni vassāni sesāni ^a^P2.0049^ea^; pañcannaṃ vassānaṃ accayena bandhumatī  rājadhānī upasaṅkamitabbā pātimokkhuddesāyā'ti. dvīsu vassesu  nikkhantesu... ^a^T2.0056^ea^ tīsu vassesu nikkhantesu... catūsu vassesu  nikkhantesu... pañcasu vassesu nikkhantesu devatā saddamanussāvesuṃ  -- `nikkhantāni kho ^a^V2.0038^ea^, mārisā, pañcavassāni; ekaṃ dāni vassaṃ  sesaṃ; ekassa vassassa accayena bandhumatī rājadhānī upasaṅkamitabbā  pātimokkhuddesāyā'ti. chasu vassesu nikkhantesu devatā  saddamanussāvesuṃ -- `nikkhantāni kho, mārisā, chabbassāni,  samayo dāni bandhumatiṃ rājadhāniṃ upasaṅkamituṃ pātimokkhuddesāyā'ti.  atha kho te, bhikkhave, bhikkhū appekacce sakena iddhānubhāvena  appekacce devatānaṃ iddhānubhāvena ekāheneva bandhumatiṃ rājadhāniṃ  upasaṅkamiṃsu pātimokkhuddesāyāti {pātimokkhuddesāya (?)}. </p>
              <p>[03] 90^b^.^eb^ ``tatra ^a^M2.0042^ea^ sudaṃ, bhikkhave, vipassī bhagavā arahaṃ  sammāsambuddho bhikkhusaṅghe evaṃ pātimokkhaṃ uddisati -- </p>
              <p>[21] `khantī ^a^T2.0057^ea^ paramaṃ tapo titikkhā, </p>
              <p>[27] nibbānaṃ paramaṃ vadanti buddhā. </p>
              <p>[26] na hi pabbajito parūpaghātī, </p>
              <p>[22] na samaṇo {samaṇo (sī0 syā0 pī0)} hoti paraṃ viheṭhayanto.. </p>
              <p>[21] `sabbapāpassa akaraṇaṃ, kusalassa upasampadā. </p>
              <p>[22] sacittapariyodapanaṃ, etaṃ buddhānasāsanaṃ.. </p>
              <p>[21] `anūpavādo anūpaghāto {anupavādo anupaghāto (pī0 ka0)}, pātimokkhe ca saṃvaro. </p>
              <p>[27] mattaññutā ^a^P2.0050^ea^ ca bhattasmiṃ, pantañca sayanāsanaṃ. </p>
              <p>[22] adhicitte ca āyogo, etaṃ buddhānasāsana'nti.. </p>
            </h4>
            <h4>
              <h4n> devatārocanaṃ </h4n>
              <p>[03] 91^b^.^eb^ ``ekamidāhaṃ, bhikkhave, samayaṃ ukkaṭṭhāyaṃ  viharāmi subhagavane sālarājamūle. tassa mayhaṃ, bhikkhave,  rahogatassa paṭisallīnassa evaṃ cetaso parivitakko udapādi -- `na  kho so sattāvāso sulabharūpo, yo mayā anāvutthapubbo {anajjhāvuṭṭhapubbo (ka0  sī0 ka0)} iminā  dīghena addhunā aññatra suddhāvāsehi devehi. yaṃnūnāhaṃ yena suddhāvāsā  devā tenupasaṅkameyya'nti. atha khvāhaṃ, bhikkhave, seyyathāpi nāma  balavā puriso samiñjitaṃ vā bāhaṃ pasāreyya, pasāritaṃ vā bāhaṃ  samiñjeyya, evameva ukkaṭṭhāyaṃ subhagavane sālarājamūle antarahito  avihesu devesu pāturahosiṃ ^a^V2.0039^ea^. tasmiṃ, bhikkhave, devanikāye anekāni  devatāsahassāni anekāni devatāsatasahassāni {anekāni devatāsatāni anekāni  devatāsahassāni (syā0)} yenāhaṃ tenupasaṅkamiṃsu;  upasaṅkamitvā maṃ abhivādetvā ekamantaṃ aṭṭhaṃsu. ekamantaṃ ^a^T2.0058^ea^ ṭhitā kho,  bhikkhave, tā devatā maṃ etadavocuṃ -- `ito so, mārisā,  ekanavutikappe yaṃ vipassī bhagavā arahaṃ sammāsambuddho loke udapādi.  vipassī, mārisā, bhagavā arahaṃ sammāsambuddho khattiyo jātiyā  ahosi, khattiyakule udapādi. vipassī, mārisā, bhagavā arahaṃ  sammāsambuddho koṇḍañño gottena ahosi ^a^M2.0043^ea^. vipassissa, mārisā,  bhagavato arahato sammāsambuddhassa asītivassasahassāni āyuppamāṇaṃ  ahosi. vipassī, mārisā, bhagavā arahaṃ sammāsambuddho pāṭaliyā  mūle abhisambuddho. vipassissa, mārisā, bhagavato arahato  sammāsambuddhassa khaṇḍatissaṃ nāma sāvakayugaṃ ahosi aggaṃ bhaddayugaṃ.  vipassissa, mārisā, bhagavato ^a^P2.0051^ea^ arahato sammāsambuddhassa tayo  sāvakānaṃ sannipātā ahesuṃ. eko sāvakānaṃ sannipāto ahosi  aṭṭhasaṭṭhibhikkhusatasahassaṃ. eko sāvakānaṃ sannipāto ahosi  bhikkhusatasahassaṃ. eko sāvakānaṃ sannipāto ahosi  asītibhikkhusahassāni. vipassissa, mārisā, bhagavato arahato  sammāsambuddhassa ime tayo sāvakānaṃ sannipātā ahesuṃ sabbesaṃyeva  khīṇāsavānaṃ. vipassissa, mārisā, bhagavato arahato  sammāsambuddhassa asoko nāma bhikkhu upaṭṭhāko ahosi aggupaṭṭhāko.  vipassissa, mārisa, bhagavato arahato sammāsambuddhassa bandhumā  nāma rājā pitā ahosi. bandhumatī nāma devī mātā ahosi  janetti. bandhumassa rañño bandhumatī nāma nagaraṃ rājadhānī ahosi.  vipassissa, mārisā ^a^T2.0059^ea^, bhagavato arahato sammāsambuddhassa evaṃ  abhinikkhamanaṃ ahosi evaṃ pabbajjā evaṃ padhānaṃ evaṃ abhisambodhi  evaṃ dhammacakkappavattanaṃ. te mayaṃ, mārisā, vipassimhi bhagavati  brahmacariyaṃ caritvā kāmesu kāmacchandaṃ virājetvā idhūpapannā'ti  ...pe0...</p>
              <p>[03] ``tasmiṃyeva kho, bhikkhave, devanikāye anekāni  devatāsahassāni anekāni devatāsatasahassāni {anekāni devatāsatāni anekāni  devatāsahassāni (syā0 evamuparipi)} yenāhaṃ tenupasaṅkamiṃsu;  upasaṅkamitvā maṃ abhivādetvā ekamantaṃ aṭṭhaṃsu. ekamantaṃ ṭhitā kho,  bhikkhave, tā devatā maṃ etadavocuṃ -- `imasmiṃyeva kho, mārisā,  bhaddakappe bhagavā etarahi arahaṃ sammāsambuddho loke uppanno. bhagavā,  mārisā, khattiyo jātiyā khattiyakule uppanno. bhagavā, mārisā,  gotamo gottena. bhagavato, mārisā, appakaṃ ^a^P2.0052^ea^ āyuppamāṇaṃ parittaṃ  lahukaṃ ^a^T2.0060^ea^ yo ciraṃ jīvati, so vassasataṃ appaṃ vā bhiyyo. bhagavā,  mārisā, assatthassa mūle abhisambuddho. bhagavato, mārisā,  sāriputtamoggallānaṃ nāma sāvakayugaṃ ahosi aggaṃ bhaddayugaṃ ^a^M2.0044^ea^. bhagavato,  mārisā, eko sāvakānaṃ sannipāto ahosi aḍḍhateḷasāni  bhikkhusatāni. bhagavato, mārisā, ayaṃ eko sāvakānaṃ sannipāto  ahosi ^a^V2.0040^ea^ sabbesaṃyeva khīṇāsavānaṃ. bhagavato, mārisā, ānando nāma  bhikkhu upaṭṭhāko ahosi aggupaṭṭhāko. bhagavato, mārisā, suddhodano  nāma rājā pitā ahosi. māyā nāma devī mātā ahosi janetti.  kapilavatthu nāma nagaraṃ rājadhānī ahosi. bhagavato, mārisā,  evaṃ abhinikkhamanaṃ ahosi evaṃ pabbajjā evaṃ padhānaṃ evaṃ  abhisambodhi evaṃ dhammacakkappavattanaṃ. te mayaṃ, mārisā, bhagavati  brahmacariyaṃ caritvā kāmesu kāmacchandaṃ virājetvā idhūpapannā'ti. </p>
              <p>[03] 92^b^.^eb^ ``atha khvāhaṃ, bhikkhave, avihehi devehi  saddhiṃ yena atappā devā tenupasaṅkamiṃ...pe0... atha khvāhaṃ, bhikkhave,  avihehi ca devehi atappehi ca devehi saddhiṃ yena sudassā devā  tenupasaṅkamiṃ. atha khvāhaṃ, bhikkhave, avihehi ca devehi atappehi  ca devehi sudassehi ca devehi saddhiṃ yena sudassī devā tenupasaṅkamiṃ.  atha khvāhaṃ, bhikkhave, avihehi ca devehi atappehi ca devehi  sudassehi ca devehi sudassīhi ca devehi saddhiṃ yena akaniṭṭhā devā  tenupasaṅkamiṃ. tasmiṃ, bhikkhave, devanikāye anekāni  devatāsahassāni anekāni devatāsatasahassāni yenāhaṃ tenupasaṅkamiṃsu,  upasaṅkamitvā maṃ abhivādetvā ekamantaṃ aṭṭhaṃsu ^a^T2.0061^ea^.</p>
              <p>[03] ``ekamantaṃ ṭhitā kho, bhikkhave, tā devatā maṃ etadavocuṃ --  `ito so, mārisā, ekanavutikappe yaṃ vipassī bhagavā arahaṃ  sammāsambuddho loke udapādi. vipassī, mārisā, bhagavā arahaṃ  sammāsambuddho khattiyo jātiyā ahosi. khattiyakule udapādi.  vipassī, mārisā, bhagavā arahaṃ sammāsambuddho koṇḍañño gottena  ahosi. vipassissa, mārisā, bhagavato arahato sammāsambuddhassa  asītivassasahassāni āyuppamāṇaṃ ahosi. vipassī, mārisā,  bhagavā arahaṃ sammāsambuddho pāṭaliyā mūle abhisambuddho.  vipassissa, mārisā, bhagavato arahato sammāsambuddhassa khaṇḍatissaṃ  nāma sāvakayugaṃ ahosi aggaṃ bhaddayugaṃ. vipassissa, mārisā,  bhagavato arahato sammāsambuddhassa tayo sāvakānaṃ sannipātā ahesuṃ.  eko sāvakānaṃ sannipāto ahosi aṭṭhasaṭṭhibhikkhusatasahassaṃ. eko  sāvakānaṃ sannipāto ahosi ^a^M2.0045^ea^ bhikkhusatasahassaṃ. eko sāvakānaṃ  sannipāto ahosi asītibhikkhusahassāni. vipassissa, mārisā,  bhagavato arahato sammāsambuddhassa ime tayo sāvakānaṃ sannipātā  ahesuṃ sabbesaṃyeva khīṇāsavānaṃ. vipassissa, mārisā, bhagavato  arahato sammāsambuddhassa asoko nāma bhikkhu upaṭṭhāko ahosi  aggupaṭṭhāko. vipassissa, mārisā, bhagavato arahato  sammāsambuddhassa bandhumā nāma rājā pitā ahosi bandhumatī nāma  devī mātā ahosi ^a^V2.0041^ea^ janetti. bandhumassa rañño bandhumatī nāma nagaraṃ  rājadhānī ahosi. vipassissa, mārisā, bhagavato arahato ^a^T2.0062^ea^  sammāsambuddhassa evaṃ abhinikkhamanaṃ ahosi evaṃ pabbajjā evaṃ padhānaṃ  evaṃ abhisambodhi, evaṃ dhammacakkappavattanaṃ. te mayaṃ, mārisā,  vipassimhi bhagavati brahmacariyaṃ caritvā kāmesu kāmacchandaṃ  virājetvā idhūpapannā'ti. tasmiṃyeva kho, bhikkhave, devanikāye  anekāni devatāsahassāni anekāni devatāsatasahassāni yenāhaṃ  tenupasaṅkamiṃsu; upasaṅkamitvā maṃ abhivādetvā ekamantaṃ aṭṭhaṃsu.  ekamantaṃ ṭhitā kho, bhikkhave, tā devatā maṃ etadavocuṃ -- `ito  so, mārisā, ekatiṃse kappe yaṃ sikhī bhagavā...pe0... te mayaṃ,  mārisā, sikhimhi bhagavati tasmiññeva kho mārisā, ekatiṃse kappe  yaṃ vessabhū bhagavā...pe0... te mayaṃ, mārisā, vessabhumhi  bhagavati...pe0... imasmiṃyeva kho, mārisā, bhaddakappe kakusandho  koṇāgamano kassapo bhagavā...pe0... te mayaṃ, mārisā, kakusandhamhi  koṇāgamanamhi kassapamhi bhagavati brahmacariyaṃ caritvā kāmesu  kāmacchandaṃ virājetvā idhūpapannā'ti. </p>
              <p>[03] 93^b^.^eb^ ``tasmiṃyeva kho, bhikkhave, devanikāye  anekāni devatāsahassāni anekāni devatāsatasahassāni yenāhaṃ  tenupasaṅkamiṃsu; upasaṅkamitvā maṃ abhivādetvā ekamantaṃ aṭṭhaṃsu.  ekamantaṃ ^a^P2.0053^ea^ ṭhitā kho, bhikkhave, tā devatā maṃ etadavocuṃ --  `imasmiṃyeva kho, mārisā, bhaddakappe bhagavā etarahi arahaṃ  sammāsambuddho loke uppanno. bhagavā, mārisā, khattiyo jātiyā,  khattiyakule uppanno. bhagavā, mārisā, gotamo gottena. bhagavato,  mārisā, appakaṃ āyuppamāṇaṃ parittaṃ lahukaṃ yo ciraṃ jīvati, so  vassasataṃ ^a^T2.0063^ea^ appaṃ vā bhiyyo. bhagavā, mārisā, assatthassa mūle  abhisambuddho. bhagavato, mārisā, sāriputtamoggallānaṃ nāma  sāvakayugaṃ ahosi aggaṃ bhaddayugaṃ. bhagavato ^a^M2.0046^ea^, mārisā, eko  sāvakānaṃ sannipāto ahosi aḍḍhateḷasāni bhikkhusatāni.  bhagavato, mārisā, ayaṃ eko sāvakānaṃ sannipāto ahosi sabbesaṃyeva  khīṇāsavānaṃ. bhagavato, mārisā, ānando nāma bhikkhu upaṭṭhāko  aggupaṭṭhāko ahosi. bhagavato, mārisā, suddhodano nāma rājā  pitā ahosi. māyā nāma devī mātā ahosi janetti.  kapilavatthu nāma nagaraṃ rājadhānī ahosi. bhagavato, mārisā, evaṃ  abhinikkhamanaṃ ahosi, evaṃ pabbajjā, evaṃ padhānaṃ, evaṃ  abhisambodhi, evaṃ dhammacakkappavattanaṃ. te mayaṃ, mārisā, bhagavati  brahmacariyaṃ caritvā kāmesu kāmacchandaṃ virājetvā idhūpapannā'ti. </p>
              <p>[03] 94^b^.^eb^ ``iti kho, bhikkhave, tathāgatassevesā  dhammadhātu suppaṭividdhā, yassā dhammadhātuyā suppaṭividdhattā ^a^V2.0042^ea^ tathāgato  atīte buddhe parinibbute chinnapapañce chinnavaṭume pariyādinnavaṭṭe  sabbadukkhavītivatte jātitopi anussarati, nāmatopi anussarati,  gottatopi ^a^P2.0054^ea^ anussarati, āyuppamāṇatopi anussarati, sāvakayugatopi  anussarati, sāvakasannipātatopi anussarati `evaṃjaccā te bhagavanto  ahesuṃ' itipi. `evaṃnāmā evaṃgottā evaṃsīlā evaṃdhammā evaṃpaññā  evaṃvihārī evaṃvimuttā te bhagavanto ahesuṃ' itipīti.</p>
              <p>[03] ``devatāpi tathāgatassa etamatthaṃ ārocesuṃ, yena tathāgato  atīte buddhe ^a^T2.0064^ea^ parinibbute chinnapapañce chinnavaṭume pariyādinnavaṭṭe  sabbadukkhavītivatte jātitopi anussarati, nāmatopi anussarati,  gottatopi anussarati, āyuppamāṇatopi anussarati, sāvakayugatopi  anussarati, sāvakasannipātatopi anussarati `evaṃjaccā te bhagavanto  ahesuṃ' itipi. `evaṃnāmā evaṃgottā evaṃsīlā evaṃdhammā evaṃpaññā  evaṃvihārī evaṃvimuttā te bhagavanto ahesuṃ' itipī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahāpadānasuttaṃ niṭṭhitaṃ paṭhamaṃ. </p>
            </h4>
          </h3>
        </h2>
        <h2>
          <h2n> 2. mahānidānasuttaṃ </h2n>
          <h3>
            <h3n> </h3n>
            <h4>
              <h4n> paṭiccasamuppādo </h4n>
              <p>[03] 95^b^.^eb^ evaṃ ^a^T2.0065^ea^ ^a^M2.0047^ea^ ^a^P2.0055^ea^ ^a^V2.0043^ea^ me sutaṃ --  ekaṃ samayaṃ bhagavā kurūsu  viharati kammāsadhammaṃ nāma {kammāsadammaṃ nāma (syā0)} kurūnaṃ nigamo. atha kho āyasmā  ānando yena bhagavā tenupasaṅkami, upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  ānando bhagavantaṃ etadavoca -- ``acchariyaṃ, bhante, abbhutaṃ, bhante!  yāva gambhīro cāyaṃ, bhante, paṭiccasamuppādo gambhīrāvabhāso ca, atha  ca pana me uttānakuttānako viya khāyatī''ti. ``mā hevaṃ, ānanda,  avaca, mā hevaṃ, ānanda, avaca. gambhīro cāyaṃ, ānanda,  paṭiccasamuppādo gambhīrāvabhāso ca. etassa, ānanda, dhammassa  ananubodhā appaṭivedhā evamayaṃ pajā tantākulakajātā  kulagaṇṭhikajātā {gulāguṇṭhikajātā (sī0 pī0), guṇagaṇṭhikajātā (syā0)} muñjapabbajabhūtā   apāyaṃ duggatiṃ vinipātaṃ saṃsāraṃ nātivattati. </p>
              <p>[03] 96^b^.^eb^ ```atthi idappaccayā jarāmaraṇa'nti iti  puṭṭhena satā, ānanda, atthītissa vacanīyaṃ. `kiṃpaccayā  jarāmaraṇa'nti iti ce vadeyya, `jātipaccayā jarāmaraṇa'nti iccassa  vacanīyaṃ.</p>
              <p>[03] ```atthi idappaccayā jātī'ti iti puṭṭhena satā, ānanda,  atthītissa ^a^P2.0056^ea^ vacanīyaṃ. `kiṃpaccayā jātī'ti iti ce vadeyya,  `bhavapaccayā jātī'ti iccassa vacanīyaṃ.</p>
              <p>[03] ```atthi idappaccayā bhavo'ti iti puṭṭhena satā, ānanda,  atthītissa vacanīyaṃ ^a^T2.0066^ea^. `kiṃpaccayā bhavo'ti iti ce vadeyya,  `upādānapaccayā bhavo'ti iccassa vacanīyaṃ.</p>
              <p>[03] ```atthi ^a^V2.0044^ea^ idappaccayā upādāna'nti iti puṭṭhena satā,  ānanda, atthītissa vacanīyaṃ. `kiṃpaccayā upādāna'nti iti ce  vadeyya, `taṇhāpaccayā upādāna'nti iccassa vacanīyaṃ.</p>
              <p>[03] ```atthi ^a^M2.0048^ea^ idappaccayā taṇhā'ti iti puṭṭhena satā, ānanda,  atthītissa vacanīyaṃ. `kiṃpaccayā taṇhā'ti iti ce vadeyya,  `vedanāpaccayā taṇhā'ti iccassa vacanīyaṃ.</p>
              <p>[03] ```atthi idappaccayā vedanā'ti iti puṭṭhena satā, ānanda,  atthītissa vacanīyaṃ. `kiṃpaccayā vedanā'ti iti ce vadeyya,  `phassapaccayā vedanā'ti iccassa vacanīyaṃ.</p>
              <p>[03] ```atthi idappaccayā phasso'ti iti puṭṭhena satā, ānanda,  atthītissa vacanīyaṃ. `kiṃpaccayā phasso'ti iti ce vadeyya,  `nāmarūpapaccayā phasso'ti iccassa vacanīyaṃ.</p>
              <p>[03] ```atthi idappaccayā nāmarūpa'nti iti puṭṭhena satā,  ānanda, atthītissa vacanīyaṃ. `kiṃpaccayā nāmarūpa'nti iti ce  vadeyya, `viññāṇapaccayā nāmarūpa'nti iccassa vacanīyaṃ.</p>
              <p>[03] ```atthi idappaccayā viññāṇa'nti iti puṭṭhena satā,  ānanda, atthītissa vacanīyaṃ. `kiṃpaccayā viññāṇa'nti iti ce  vadeyya, `nāmarūpapaccayā viññāṇa'nti iccassa vacanīyaṃ. </p>
              <p>[03] 97^b^.^eb^ ``iti kho, ānanda, nāmarūpapaccayā  viññāṇaṃ, viññāṇapaccayā nāmarūpaṃ, nāmarūpapaccayā phasso,  phassapaccayā vedanā, vedanāpaccayā taṇhā, taṇhāpaccayā upādānaṃ,  upādānapaccayā bhavo, bhavapaccayā jāti ^a^T2.0067^ea^, jātipaccayā jarāmaraṇaṃ  sokaparidevadukkhadomanassupāyāsā ^a^P2.0057^ea^ sambhavanti. evametassa  kevalassa dukkhakkhandhassa samudayo hoti. </p>
              <p>[03] 98^b^.^eb^ ```jātipaccayā jarāmaraṇa'nti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā  jātipaccayā jarāmaraṇaṃ. jāti ca hi, ānanda, nābhavissa sabbena  sabbaṃ sabbathā sabbaṃ kassaci kimhici, seyyathidaṃ -- devānaṃ vā  devattāya, gandhabbānaṃ vā gandhabbattāya, yakkhānaṃ vā yakkhattāya,  bhūtānaṃ vā bhūtattāya, manussānaṃ vā manussattāya, catuppadānaṃ vā  catuppadattāya, pakkhīnaṃ vā pakkhittāya, sarīsapānaṃ vā sarīsapattāya {siriṃsapānaṃ  siriṃsapattāya (sī0 syā0)},  tesaṃ tesañca hi, ānanda, sattānaṃ tadattāya ^a^M2.0049^ea^ jāti nābhavissa.  sabbaso jātiyā asati jātinirodhā ^a^V2.0045^ea^ api nu kho jarāmaraṇaṃ  paññāyethā''ti? ``no hetaṃ, bhante''. ``tasmātihānanda, eseva  hetu etaṃ nidānaṃ esa samudayo esa paccayo jarāmaraṇassa, yadidaṃ  jāti''. </p>
              <p>[03] 99^b^.^eb^ ```bhavapaccayā jātī'ti iti kho panetaṃ  vuttaṃ, tadānanda, imināpetaṃ pariyāyena veditabbaṃ, yathā bhavapaccayā  jāti. bhavo ca hi, ānanda, nābhavissa sabbena sabbaṃ sabbathā  sabbaṃ kassaci kimhici, seyyathidaṃ -- kāmabhavo vā rūpabhavo vā  arūpabhavo vā, sabbaso bhave asati bhavanirodhā api nu kho  jāti paññāyethā''ti? ``no hetaṃ, bhante''. ``tasmātihānanda,  eseva hetu etaṃ nidānaṃ esa samudayo esa paccayo jātiyā, yadidaṃ  bhavo''. </p>
              <p>[03] 100^b^.^eb^ ```upādānapaccayā bhavo'ti iti kho panetaṃ  vuttaṃ, tadānanda, imināpetaṃ pariyāyena veditabbaṃ, yathā  upādānapaccayā bhavo. upādānañca hi, ānanda, nābhavissa sabbena  sabbaṃ sabbathā sabbaṃ kassaci kimhici ^a^P2.0058^ea^, seyyathidaṃ -- kāmupādānaṃ vā  diṭṭhupādānaṃ vā sīlabbatupādānaṃ vā attavādupādānaṃ vā, sabbaso  upādāne asati upādānanirodhā api nu kho bhavo paññāyethā''ti?  ``no hetaṃ, bhante''. ``tasmātihānanda, eseva hetu ^a^T2.0068^ea^ etaṃ nidānaṃ  esa samudayo esa paccayo bhavassa, yadidaṃ upādānaṃ''. </p>
              <p>[03] 101^b^.^eb^ ```taṇhāpaccayā upādāna'nti iti kho  panetaṃ vuttaṃ tadānanda, imināpetaṃ pariyāyena veditabbaṃ, yathā  taṇhāpaccayā upādānaṃ. taṇhā ca hi, ānanda, nābhavissa sabbena  sabbaṃ sabbathā sabbaṃ kassaci kimhici, seyyathidaṃ -- rūpataṇhā  saddataṇhā gandhataṇhā rasataṇhā phoṭṭhabbataṇhā dhammataṇhā, sabbaso  taṇhāya asati taṇhānirodhā api nu kho upādānaṃ paññāyethā''ti?  ``no hetaṃ, bhante''. ``tasmātihānanda, eseva hetu etaṃ nidānaṃ  esa samudayo esa paccayo upādānassa, yadidaṃ taṇhā''. </p>
              <p>[03] 102^b^.^eb^ ```vedanāpaccayā taṇhā'ti iti kho panetaṃ  vuttaṃ, tadānanda, imināpetaṃ pariyāyena veditabbaṃ, yathā vedanāpaccayā  taṇhā. vedanā ^a^M2.0050^ea^ ca hi, ānanda, nābhavissa sabbena sabbaṃ sabbathā  sabbaṃ kassaci ^a^T2.0069^ea^ kimhici, seyyathidaṃ -- cakkhusamphassajā vedanā  sotasamphassajā vedanā ghānasamphassajā vedanā jivhāsamphassajā  vedanā kāyasamphassajā vedanā manosamphassajā vedanā, sabbaso  vedanāya asati vedanānirodhā api nu kho taṇhā paññāyethā''ti ^a^V2.0046^ea^?  ``no hetaṃ, bhante''. ``tasmātihānanda, eseva hetu etaṃ nidānaṃ  esa samudayo esa paccayo taṇhāya, yadidaṃ vedanā''. </p>
              <p>[03] 103^b^.^eb^ ``iti kho panetaṃ, ānanda, vedanaṃ paṭicca  taṇhā, taṇhaṃ paṭicca pariyesanā, pariyesanaṃ paṭicca lābho, lābhaṃ  paṭicca vinicchayo, vinicchayaṃ paṭicca chandarāgo, chandarāgaṃ paṭicca  ajjhosānaṃ, ajjhosānaṃ paṭicca pariggaho, pariggahaṃ paṭicca  macchariyaṃ, macchariyaṃ paṭicca ^a^P2.0059^ea^ ārakkho. ārakkhādhikaraṇaṃ  daṇḍādānasatthādānakalahaviggahavivādatuvaṃtuvaṃpesuññamusāvādā aneke  pāpakā akusalā dhammā sambhavanti. </p>
              <p>[03] 104^b^.^eb^ ```ārakkhādhikaraṇaṃ {ārakkhaṃ paṭicca ārakkhādhikaraṇaṃ  (syā0)}  daṇḍādānasatthādānakalahaviggahavivādatuvaṃtuvaṃpesuññamusāvādā aneke  pāpakā akusalā dhammā sambhavantī'ti iti kho panetaṃ vuttaṃ,  tadānanda, imināpetaṃ pariyāyena veditabbaṃ, yathā ārakkhādhikaraṇaṃ  daṇḍādānasatthādānakalahaviggahavivādatuvaṃtuvaṃpesuññamusāvādā aneke  pāpakā akusalā dhammā sambhavanti. ārakkho ca hi, ānanda,  nābhavissa sabbena sabbaṃ sabbathā sabbaṃ kassaci kimhici, sabbaso  ārakkhe asati ārakkhanirodhā api nu kho  daṇḍādānasatthādānakalahaviggahavivādatuvaṃtuvaṃpesuññamusāvādā aneke  pāpakā akusalā dhammā sambhaveyyu''nti? ``no hetaṃ, bhante''.  ``tasmātihānanda, eseva hetu etaṃ nidānaṃ esa ^a^T2.0070^ea^ samudayo esa paccayo  daṇḍādānasatthādānakalahaviggahavivādatuvaṃtuvaṃpesuññamusāvādānaṃ anekesaṃ  pāpakānaṃ akusalānaṃ dhammānaṃ sambhavāya yadidaṃ ārakkho. </p>
              <p>[03] 105^b^.^eb^ ```macchariyaṃ paṭicca ārakkho'ti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā  macchariyaṃ paṭicca ārakkho. macchariyañca hi, ānanda, nābhavissa  sabbena sabbaṃ sabbathā sabbaṃ kassaci kimhici ^a^M2.0051^ea^, sabbaso macchariye  asati macchariyanirodhā api nu kho ārakkho paññāyethā''ti?  ``no hetaṃ, bhante''. ``tasmātihānanda, eseva hetu etaṃ nidānaṃ  esa samudayo esa paccayo ārakkhassa, yadidaṃ macchariyaṃ''. </p>
              <p>[03] 106^b^.^eb^ ```pariggahaṃ paṭicca macchariya'nti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā pariggahaṃ  paṭicca macchariyaṃ. pariggaho ^a^P2.0060^ea^ ca hi, ānanda, nābhavissa sabbena  sabbaṃ sabbathā sabbaṃ kassaci kimhici, sabbaso pariggahe asati ^a^V2.0047^ea^   pariggahanirodhā api nu kho macchariyaṃ paññāyethā''ti? ``no  hetaṃ, bhante''. ``tasmātihānanda, eseva hetu etaṃ nidānaṃ esa  samudayo esa paccayo macchariyassa, yadidaṃ pariggaho''. </p>
              <p>[03] 107^b^.^eb^ ```ajjhosānaṃ paṭicca pariggaho'ti iti  kho panetaṃ vuttaṃ, tadānanda, imināpetaṃ pariyāyena veditabbaṃ, yathā  ajjhosānaṃ paṭicca pariggaho. ajjhosānañca hi, ānanda,  nābhavissa sabbena sabbaṃ sabbathā sabbaṃ kassaci kimhici, sabbaso  ajjhosāne asati ajjhosānanirodhā api nu kho pariggaho  paññāyethā''ti ^a^T2.0071^ea^? ``no hetaṃ, bhante''. ``tasmātihānanda, eseva  hetu etaṃ nidānaṃ esa samudayo esa paccayo pariggahassa -- yadidaṃ  ajjhosānaṃ''. </p>
              <p>[03] 108^b^.^eb^ ```chandarāgaṃ paṭicca ajjhosāna'nti iti  kho panetaṃ vuttaṃ, tadānanda, imināpetaṃ pariyāyena veditabbaṃ, yathā  chandarāgaṃ paṭicca ajjhosānaṃ. chandarāgo ca hi, ānanda,  nābhavissa sabbena sabbaṃ sabbathā sabbaṃ kassaci kimhici, sabbaso  chandarāge asati chandarāganirodhā api nu kho ajjhosānaṃ  paññāyethā''ti? ``no hetaṃ, bhante''. ``tasmātihānanda, eseva  hetu etaṃ nidānaṃ esa samudayo esa paccayo ajjhosānassa, yadidaṃ  chandarāgo''. </p>
              <p>[03] 109^b^.^eb^ ```vinicchayaṃ paṭicca chandarāgo'ti iti  kho panetaṃ vuttaṃ, tadānanda, imināpetaṃ pariyāyena veditabbaṃ, yathā  vinicchayaṃ paṭicca chandarāgo. vinicchayo ca hi, ānanda,  nābhavissa sabbena sabbaṃ sabbathā sabbaṃ kassaci kimhici, sabbaso  vinicchaye asati vinicchayanirodhā api nu kho chandarāgo  paññāyethā''ti? ``no hetaṃ ^a^P2.0061^ea^, bhante''. ``tasmātihānanda, eseva  hetu etaṃ nidānaṃ esa samudayo esa paccayo chandarāgassa, yadidaṃ  vinicchayo''. </p>
              <p>[03] 110^b^.^eb^ ```lābhaṃ ^a^M2.0052^ea^ paṭicca vinicchayo'ti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā lābhaṃ  paṭicca vinicchayo. lābho ca hi, ānanda, nābhavissa sabbena  sabbaṃ sabbathā sabbaṃ kassaci kimhici, sabbaso lābhe asati  lābhanirodhā api nu kho vinicchayo paññāyethā''ti? ``no hetaṃ, ^a^T2.0072^ea^  bhante''. ``tasmātihānanda eseva hetu etaṃ nidānaṃ esa samudayo  esa paccayo vinicchayassa, yadidaṃ lābho''. </p>
              <p>[03] 111^b^.^eb^ ```pariyesanaṃ ^a^V2.0048^ea^ paṭicca lābho'ti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā  pariyesanaṃ paṭicca lābho. pariyesanā ca hi, ānanda, nābhavissa  sabbena sabbaṃ sabbathā sabbaṃ kassaci kimhici, sabbaso pariyesanāya  asati pariyesanānirodhā api nu kho lābho paññāyethā''ti?  ``no hetaṃ, bhante''. ``tasmātihānanda, eseva hetu etaṃ nidānaṃ  esa samudayo esa paccayo lābhassa, yadidaṃ pariyesanā''. </p>
              <p>[03] 112^b^.^eb^ ```taṇhaṃ paṭicca pariyesanā'ti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā taṇhaṃ  paṭicca pariyesanā. taṇhā ca hi, ānanda, nābhavissa sabbena sabbaṃ  sabbathā sabbaṃ kassaci kimhici, seyyathidaṃ -- kāmataṇhā bhavataṇhā  vibhavataṇhā, sabbaso taṇhāya asati taṇhānirodhā api nu kho  pariyesanā paññāyethā''ti? ``no hetaṃ, bhante''.  ``tasmātihānanda, eseva hetu etaṃ nidānaṃ esa samudayo esa paccayo  pariyesanāya, yadidaṃ taṇhā. iti kho, ānanda, ime dve dhammā   {ime dhammā (ka0)}  dvayena vedanāya ekasamosaraṇā bhavanti''. </p>
              <p>[03] 113^b^.^eb^ ```phassapaccayā ^a^P2.0062^ea^ vedanā'ti iti kho panetaṃ  vuttaṃ, tadānanda, imināpetaṃ pariyāyena veditabbaṃ, yathā `phassapaccayā  vedanā. phasso ca hi, ānanda, nābhavissa sabbena sabbaṃ ^a^T2.0073^ea^  sabbathā sabbaṃ kassaci kimhici, seyyathidaṃ -- cakkhusamphasso  sotasamphasso ghānasamphasso jivhāsamphasso kāyasamphasso  manosamphasso, sabbaso phasse asati phassanirodhā api nu kho  vedanā paññāyethā''ti? ``no hetaṃ, bhante''. ``tasmātihānanda ^a^M2.0053^ea^,  eseva hetu etaṃ nidānaṃ esa samudayo esa paccayo vedanāya, yadidaṃ  phasso''. </p>
              <p>[03] 114^b^.^eb^ ```nāmarūpapaccayā phasso'ti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā  nāmarūpapaccayā phasso. yehi, ānanda, ākārehi yehi liṅgehi  yehi nimittehi yehi uddesehi nāmakāyassa paññatti hoti, tesu  ākāresu tesu liṅgesu tesu nimittesu tesu uddesesu asati api nu  kho rūpakāye adhivacanasamphasso paññāyethā''ti? ``no hetaṃ,  bhante''. ``yehi, ānanda, ākārehi yehi liṅgehi yehi nimittehi  yehi uddesehi rūpakāyassa paññatti hoti, tesu ākāresu...pe0...  tesu uddesesu asati api nu kho nāmakāye paṭighasamphasso  paññāyethā''ti? ``no hetaṃ, bhante''. ``yehi, ānanda,  ākārehi...pe0... yehi uddesehi nāmakāyassa ca rūpakāyassa ca  paññatti hoti ^a^V2.0049^ea^, tesu ākāresu...pe0... tesu uddesesu asati api nu  kho adhivacanasamphasso vā paṭighasamphasso vā paññāyethā''ti?  ``no hetaṃ, bhante''. ``yehi, ānanda, ākārehi...pe0... yehi  uddesehi nāmarūpassa paññatti hoti, tesu ākāresu ^a^T2.0074^ea^ ...pe0... tesu  uddesesu asati api nu kho phasso paññāyethā''ti? ``no hetaṃ,  bhante''. ``tasmātihānanda, eseva hetu etaṃ nidānaṃ esa samudayo  esa paccayo phassassa, yadidaṃ nāmarūpaṃ''. </p>
              <p>[03] 115^b^.^eb^ ```viññāṇapaccayā nāmarūpa'nti iti kho  panetaṃ ^a^P2.0063^ea^ vuttaṃ, tadānanda, imināpetaṃ pariyāyena veditabbaṃ, yathā  viññāṇapaccayā nāmarūpaṃ. viññāṇañca hi, ānanda, mātukucchismiṃ  na okkamissatha, api nu kho nāmarūpaṃ mātukucchismiṃ  samuccissathā''ti? ``no hetaṃ, bhante''. ``viññāṇañca hi,  ānanda, mātukucchismiṃ okkamitvā vokkamissatha, api nu kho  nāmarūpaṃ itthattāya abhinibbattissathā''ti? ``no hetaṃ, bhante''.  ``viññāṇañca hi, ānanda, daharasseva sato vocchijjissatha  kumārakassa vā kumārikāya vā, api nu kho nāmarūpaṃ vuddhiṃ  virūḷhiṃ vepullaṃ āpajjissathā''ti? ``no hetaṃ, bhante''.  ``tasmātihānanda, eseva hetu etaṃ nidānaṃ esa samudayo esa paccayo  nāmarūpassa -- yadidaṃ viññāṇaṃ''. </p>
              <p>[03] 116^b^.^eb^ ```nāmarūpapaccayā ^a^M2.0054^ea^ viññāṇa'nti iti kho  panetaṃ vuttaṃ, tadānanda, imināpetaṃ pariyāyena veditabbaṃ, yathā  nāmarūpapaccayā viññāṇaṃ. viññāṇañca hi, ānanda, nāmarūpe patiṭṭhaṃ  na labhissatha, api nu kho āyatiṃ jātijarāmaraṇaṃ  dukkhasamudayasambhavo {jātijarāmaraṇadukkhasamudayasambhavo (sī0 syā0 pī0)}   paññāyethā''ti? ``no hetaṃ, bhante''.  ``tasmātihānanda, eseva hetu etaṃ nidānaṃ esa samudayo esa paccayo  viññāṇassa yadidaṃ nāmarūpaṃ. ettāvatā kho, ānanda, ^a^T2.0075^ea^ jāyetha vā  jīyetha {jiyyetha (ka0)} vā mīyetha {miyyetha (ka0)} vā cavetha vā upapajjetha vā. ettāvatā  adhivacanapatho, ettāvatā niruttipatho, ettāvatā paññattipatho,  ettāvatā paññāvacaraṃ, ettāvatā vaṭṭaṃ vattati itthattaṃ ^a^P2.0064^ea^ paññāpanāya yadidaṃ  nāmarūpaṃ saha viññāṇena aññamaññapaccayatā pavattati. </p>
            </h4>
            <h4>
              <h4n> attapaññatti </h4n>
              <p>[03] 117^b^.^eb^ ``kittāvatā ca, ānanda, attānaṃ paññapento  paññapeti? rūpiṃ vā hi, ānanda, parittaṃ attānaṃ paññapento  paññapeti -- ``rūpī me paritto attā''ti. rūpiṃ vā hi ^a^V2.0050^ea^, ānanda,  anantaṃ attānaṃ paññapento paññapeti -- `rūpī me ananto attā'ti.  arūpiṃ vā hi, ānanda, parittaṃ attānaṃ paññapento paññapeti --  `arūpī me paritto attā'ti. arūpiṃ vā hi, ānanda, anantaṃ  attānaṃ paññapento paññapeti -- `arūpī me ananto attā'ti. </p>
              <p>[03] 118^b^.^eb^ ``tatrānanda, yo so rūpiṃ parittaṃ attānaṃ  paññapento paññapeti. etarahi vā so rūpiṃ parittaṃ attānaṃ  paññapento paññapeti, tattha bhāviṃ vā so rūpiṃ parittaṃ attānaṃ  paññapento paññapeti, `atathaṃ vā pana santaṃ tathattāya  upakappessāmī'ti iti vā panassa hoti. evaṃ santaṃ kho, ānanda,  rūpiṃ {rūpī (ka0)} parittattānudiṭṭhi anusetīti iccālaṃ vacanāya.</p>
              <p>[03] ``tatrānanda, yo so rūpiṃ anantaṃ attānaṃ paññapento paññapeti.  etarahi vā so rūpiṃ anantaṃ attānaṃ paññapento paññapeti, tattha  bhāviṃ vā so rūpiṃ anantaṃ attānaṃ paññapento paññapeti, `atathaṃ ^a^T2.0076^ea^ vā  pana ^a^M2.0055^ea^ santaṃ tathattāya upakappessāmī'ti iti vā panassa hoti. evaṃ  santaṃ kho, ānanda, rūpiṃ {rūpī (ka0)} anantattānudiṭṭhi anusetīti iccālaṃ  vacanāya.</p>
              <p>[03] ``tatrānanda, yo so arūpiṃ parittaṃ attānaṃ paññapento  paññapeti. etarahi vā so arūpiṃ parittaṃ attānaṃ paññapento  paññapeti, tattha bhāviṃ vā so arūpiṃ parittaṃ attānaṃ paññapento  paññapeti, `atathaṃ vā pana santaṃ tathattāya upakappessāmī'ti iti  vā panassa hoti. evaṃ santaṃ kho, ānanda, arūpiṃ {arūpī (ka0)} parittattānudiṭṭhi  anusetīti iccālaṃ vacanāya.</p>
              <p>[03] ``tatrānanda, yo so arūpiṃ anantaṃ attānaṃ paññapento  paññapeti. etarahi vā so arūpiṃ anantaṃ attānaṃ paññapento  paññapeti, tattha bhāviṃ vā so arūpiṃ anantaṃ attānaṃ paññapento  paññapeti, `atathaṃ vā pana santaṃ tathattāya upakappessāmī'ti iti  vā panassa hoti. evaṃ santaṃ kho, ānanda, arūpiṃ {arūpī (ka0)} anantattānudiṭṭhi  anusetīti iccālaṃ vacanāya. ettāvatā kho, ānanda, attānaṃ  paññapento paññapeti. </p>
            </h4>
            <h4>
              <h4n> nāttapaññatti </h4n>
              <p>[03] 119^b^.^eb^ ``kittāvatā ca, ānanda, attānaṃ na  paññapento na paññapeti? rūpiṃ vā hi, ānanda, parittaṃ attānaṃ na   paññapento na paññapeti -- `rūpī me paritto attā'ti. rūpiṃ ^a^V2.0051^ea^ vā  hi, ānanda, anantaṃ attānaṃ na paññapento na paññapeti -- `rūpī  me ananto attā'ti. arūpiṃ vā hi, ānanda, parittaṃ attānaṃ na  paññapento na paññapeti -- `arūpī me paritto attā'ti. arūpiṃ  vā hi, ānanda, anantaṃ ^a^T2.0077^ea^ attānaṃ na paññapento na paññapeti --  `arūpī me ananto attā'ti. </p>
              <p>[03] 120^b^.^eb^ ``tatrānanda, yo so rūpiṃ parittaṃ attānaṃ na  paññapento na paññapeti. etarahi vā so rūpiṃ parittaṃ attānaṃ na  paññapento na paññapeti, tattha bhāviṃ vā so rūpiṃ parittaṃ attānaṃ na  paññapento na paññapeti, `atathaṃ vā pana santaṃ tathattāya  upakappessāmī'ti iti vā panassa ^a^P2.0065^ea^ na hoti. evaṃ santaṃ kho,  ānanda, rūpiṃ parittattānudiṭṭhi nānusetīti iccālaṃ vacanāya.</p>
              <p>[03] ``tatrānanda ^a^M2.0056^ea^, yo so rūpiṃ anantaṃ attānaṃ na paññapento na  paññapeti. etarahi vā so rūpiṃ anantaṃ attānaṃ na paññapento na  paññapeti, tattha bhāviṃ vā so rūpiṃ anantaṃ attānaṃ na paññapento na  paññapeti, `atathaṃ vā pana santaṃ tathattāya upakappessāmī'ti iti  vā panassa na hoti. evaṃ santaṃ kho, ānanda, rūpiṃ  anantattānudiṭṭhi nānusetīti iccālaṃ vacanāya.</p>
              <p>[03] ``tatrānanda, yo so arūpiṃ parittaṃ attānaṃ na paññapento na  paññapeti. etarahi vā so arūpiṃ parittaṃ attānaṃ na paññapento na  paññapeti, tattha bhāviṃ vā so arūpiṃ parittaṃ attānaṃ na paññapento na  paññapeti, `atathaṃ vā pana santaṃ tathattāya upakappessāmī'ti iti  vā panassa na hoti. evaṃ santaṃ kho, ānanda, arūpiṃ  parittattānudiṭṭhi nānusetīti iccālaṃ vacanāya.</p>
              <p>[03] ``tatrānanda, yo so arūpiṃ anantaṃ attānaṃ na paññapento na  paññapeti. etarahi vā so arūpiṃ anantaṃ attānaṃ na paññapento na ^a^T2.0078^ea^  paññapeti, tattha bhāviṃ vā so arūpiṃ anantaṃ attānaṃ na paññapento  na paññapeti, `atathaṃ vā pana santaṃ tathattāya upakappessāmī'ti  iti vā panassa na ^a^P2.0066^ea^ hoti. evaṃ santaṃ kho, ānanda, arūpiṃ  anantattānudiṭṭhi nānusetīti iccālaṃ vacanāya. ettāvatā kho,  ānanda, attānaṃ na paññapento na paññapeti. </p>
            </h4>
            <h4>
              <h4n> attasamanupassanā </h4n>
              <p>[03] 121^b^.^eb^ ``kittāvatā ^a^V2.0052^ea^ ca, ānanda, attānaṃ  samanupassamāno samanupassati? vedanaṃ vā hi, ānanda, attānaṃ  samanupassamāno samanupassati -- `vedanā me attā'ti. `na  heva kho me vedanā attā, appaṭisaṃvedano me attā'ti iti vā hi,  ānanda, attānaṃ samanupassamāno samanupassati. `na heva kho me  vedanā attā, nopi appaṭisaṃvedano me attā, attā me vediyati,  vedanādhammo hi me attā'ti iti vā hi, ānanda, attānaṃ  samanupassamāno samanupassati. </p>
              <p>[03] 122^b^.^eb^ ``tatrānanda, yo so evamāha -- `vedanā me  attā'ti, so evamassa vacanīyo -- `tisso kho imā, āvuso,  vedanā -- sukhā vedanā dukkhā vedanā adukkhamasukhā vedanā.  imāsaṃ kho tvaṃ tissannaṃ ^a^M2.0057^ea^ vedanānaṃ katamaṃ attato samanupassasī'ti?  yasmiṃ, ānanda, samaye sukhaṃ vedanaṃ vedeti, neva tasmiṃ samaye dukkhaṃ  vedanaṃ vedeti, na adukkhamasukhaṃ vedanaṃ vedeti; sukhaṃyeva tasmiṃ samaye  vedanaṃ vedeti. yasmiṃ, ānanda, samaye dukkhaṃ vedanaṃ vedeti, neva  tasmiṃ samaye sukhaṃ vedanaṃ vedeti, na adukkhamasukhaṃ vedanaṃ vedeti;  dukkhaṃyeva tasmiṃ samaye vedanaṃ vedeti. yasmiṃ, ānanda, samaye  adukkhamasukhaṃ vedanaṃ ^a^T2.0079^ea^ vedeti, neva tasmiṃ samaye sukhaṃ vedanaṃ vedeti,  na dukkhaṃ vedanaṃ vedeti; adukkhamasukhaṃyeva tasmiṃ samaye vedanaṃ vedeti. </p>
              <p>[03] 123^b^.^eb^ ``sukhāpi kho, ānanda, vedanā aniccā  saṅkhatā paṭiccasamuppannā khayadhammā vayadhammā virāgadhammā  nirodhadhammā. dukkhāpi kho, ānanda, vedanā aniccā saṅkhatā  paṭiccasamuppannā khayadhammā ^a^P2.0067^ea^ vayadhammā virāgadhammā nirodhadhammā.  adukkhamasukhāpi kho, ānanda, vedanā aniccā saṅkhatā  paṭiccasamuppannā khayadhammā vayadhammā virāgadhammā nirodhadhammā.  tassa sukhaṃ vedanaṃ vediyamānassa `eso me attā'ti hoti.  tassāyeva sukhāya vedanāya nirodhā `byagā {byaggā (sī0 ka0)} me attā'ti hoti.  dukkhaṃ vedanaṃ vediyamānassa `eso me attā'ti hoti. tassāyeva  dukkhāya vedanāya nirodhā `byagā me attā'ti hoti.  adukkhamasukhaṃ vedanaṃ vediyamānassa `eso me attā'ti hoti.  tassāyeva adukkhamasukhāya vedanāya nirodhā `byagā me attā'ti  hoti. iti so diṭṭheva dhamme aniccasukhadukkhavokiṇṇaṃ  uppādavayadhammaṃ attānaṃ samanupassamāno samanupassati, yo so  evamāha -- `vedanā me attā'ti. tasmātihānanda, etena petaṃ  nakkhamati -- `vedanā me attā'ti samanupassituṃ. </p>
              <p>[03] 124^b^.^eb^ ``tatrānanda ^a^V2.0053^ea^, yo so evamāha -- `na heva  kho me vedanā attā, appaṭisaṃvedano me attā'ti, so evamassa  vacanīyo -- `yattha panāvuso, sabbaso vedayitaṃ natthi api nu  kho, tattha ``ayamahamasmī''ti siyā'''ti ^a^T2.0080^ea^? ``no hetaṃ, bhante''.  ``tasmātihānanda, etena petaṃ nakkhamati -- `na heva kho me vedanā  attā, appaṭisaṃvedano me attā'ti samanupassituṃ. </p>
              <p>[03] 125^b^.^eb^ ``tatrānanda ^a^M2.0058^ea^, yo so evamāha -- `na heva  kho me vedanā attā, nopi appaṭisaṃvedano me attā, attā me  vediyati, vedanādhammo hi me attā'ti. so evamassa vacanīyo --  vedanā ca hi, āvuso, sabbena sabbaṃ sabbathā sabbaṃ aparisesā  nirujjheyyuṃ. sabbaso vedanāya asati vedanānirodhā api nu kho  tattha `ayamahamasmī'ti siyā''ti? `no hetaṃ, bhante''.  ``tasmātihānanda, etena petaṃ nakkhamati -- ``na heva kho ^a^P2.0068^ea^ me  vedanā attā, nopi appaṭisaṃvedano me attā, attā me vediyati,  vedanādhammo hi me attā'ti samanupassituṃ. </p>
              <p>[03] 126^b^.^eb^ ``yato kho, ānanda, bhikkhu neva vedanaṃ  attānaṃ samanupassati, nopi appaṭisaṃvedanaṃ attānaṃ samanupassati,  nopi `attā me vediyati, vedanādhammo hi me attā'ti  samanupassati. so evaṃ na samanupassanto na ca kiñci loke  upādiyati, anupādiyaṃ na paritassati, aparitassaṃ {aparitassanaṃ (ka0)} paccattaññeva  parinibbāyati, `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti. evaṃ vimuttacittaṃ kho, ānanda,  bhikkhuṃ yo evaṃ vadeyya -- `hoti tathāgato paraṃ maraṇā itissa {iti sā  (aṭṭhakathāyaṃ pāṭhantaraṃ)}  diṭṭhī'ti, tadakallaṃ. `na hoti tathāgato paraṃ maraṇā itissa ^a^T2.0081^ea^  diṭṭhī'ti, tadakallaṃ. `hoti ca na ca hoti tathāgato paraṃ maraṇā  itissa diṭṭhī'ti, tadakallaṃ. `neva hoti na na hoti tathāgato  paraṃ maraṇā itissa diṭṭhī'ti, tadakallaṃ. taṃ kissa hetu? yāvatā,  ānanda, adhivacanaṃ yāvatā adhivacanapatho, yāvatā nirutti yāvatā  niruttipatho, yāvatā paññatti yāvatā paññattipatho, yāvatā paññā  yāvatā paññāvacaraṃ, yāvatā vaṭṭaṃ {yāvatā vaṭṭaṃ vaṭṭati (ka0 sī0)}, yāvatā vaṭṭati  {yāvatā vaṭṭaṃ vaṭṭati (ka0 sī0)}, tadabhiññāvimutto  bhikkhu, tadabhiññāvimuttaṃ bhikkhuṃ `na jānāti na passati itissa  diṭṭhī'ti, tadakallaṃ. </p>
            </h4>
            <h4>
              <h4n> satta viññāṇaṭṭhiti </h4n>
              <p>[03] 127^b^.^eb^ ``satta kho, ānanda {satta kho imā ānanda (ka0 sī0  syā0)}, viññāṇaṭṭhitiyo, dve  āyatanāni. katamā satta? santānanda, sattā nānattakāyā ^a^P2.0069^ea^   nānattasaññino, seyyathāpi manussā ^a^M2.0059^ea^, ekacce ca devā, ekacce ca ^a^V2.0054^ea^   vinipātikā. ayaṃ paṭhamā viññāṇaṭṭhiti. santānanda, sattā  nānattakāyā ekattasaññino, seyyathāpi devā brahmakāyikā  paṭhamābhinibbattā. ayaṃ dutiyā viññāṇaṭṭhiti. santānanda, sattā  ekattakāyā nānattasaññino, seyyathāpi devā ābhassarā. ayaṃ  tatiyā viññāṇaṭṭhiti. santānanda, sattā ekattakāyā  ekattasaññino, seyyathāpi devā subhakiṇhā. ayaṃ catutthī  viññāṇaṭṭhiti. santānanda, sattā sabbaso rūpasaññānaṃ samatikkamā  paṭighasaññānaṃ atthaṅgamā nānattasaññānaṃ amanasikārā `ananto  ākāso'ti ākāsānañcāyatanūpagā. ayaṃ pañcamī viññāṇaṭṭhiti ^a^T2.0082^ea^.  santānanda, sattā sabbaso ākāsānañcāyatanaṃ samatikkamma `anantaṃ  viññāṇa'nti viññāṇañcāyatanūpagā. ayaṃ chaṭṭhī viññāṇaṭṭhiti.  santānanda, sattā sabbaso viññāṇañcāyatanaṃ samatikkamma `natthi  kiñcī'ti ākiñcaññāyatanūpagā. ayaṃ sattamī viññāṇaṭṭhiti.  asaññasattāyatanaṃ nevasaññānāsaññāyatanameva dutiyaṃ. </p>
              <p>[03] 128^b^.^eb^ ``tatrānanda, yāyaṃ paṭhamā viññāṇaṭṭhiti  nānattakāyā nānattasaññino, seyyathāpi manussā, ekacce ca devā,  ekacce ca vinipātikā. yo nu kho, ānanda, tañca pajānāti,  tassā ca samudayaṃ pajānāti, tassā ca atthaṅgamaṃ pajānāti, tassā  ca assādaṃ pajānāti, tassā ca ādīnavaṃ pajānāti, tassā ca   nissaraṇaṃ pajānāti, kallaṃ nu tena tadabhinanditu''nti? ``no ^a^P2.0070^ea^  hetaṃ, bhante''...pe0... ``tatrānanda, yamidaṃ asaññasattāyatanaṃ.  yo nu kho, ānanda, tañca pajānāti, tassa ca samudayaṃ pajānāti,  tassa ca atthaṅgamaṃ pajānāti, tassa ca assādaṃ pajānāti, tassa ca  ādīnavaṃ pajānāti, tassa ca nissaraṇaṃ pajānāti, kallaṃ nu tena  tadabhinanditu''nti? ``no hetaṃ, bhante''. ``tatrānanda, yamidaṃ  nevasaññānāsaññāyatanaṃ. yo nu kho, ānanda, tañca pajānāti,  tassa ca samudayaṃ pajānāti, tassa ca atthaṅgamaṃ pajānāti, ^a^T2.0083^ea^ tassa ca  assādaṃ pajānāti, tassa ca ādīnavaṃ pajānāti, tassa ca nissaraṇaṃ  pajānāti, kallaṃ nu tena tadabhinanditu''nti? ``no hetaṃ, bhante''.  yato kho, ānanda, bhikkhu imāsañca sattannaṃ viññāṇaṭṭhitīnaṃ  imesañca dvinnaṃ āyatanānaṃ samudayañca atthaṅgamañca assādañca  ādīnavañca nissaraṇañca yathābhūtaṃ viditvā anupādā vimutto hoti,  ayaṃ vuccatānanda, bhikkhu paññāvimutto. </p>
            </h4>
            <h4>
              <h4n> aṭṭha vimokkhā </h4n>
              <p>[03] 129^b^.^eb^ ``aṭṭha ^a^M2.0060^ea^ kho ime, ānanda, vimokkhā. katame  aṭṭha? rūpī rūpāni passati ayaṃ ^a^V2.0055^ea^ paṭhamo vimokkho. ajjhattaṃ  arūpasaññī bahiddhā rūpāni passati, ayaṃ dutiyo vimokkho.  subhanteva ^a^P2.0071^ea^ adhimutto hoti, ayaṃ tatiyo vimokkho. sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ  amanasikārā `ananto ākāso'ti ākāsānañcāyatanaṃ upasampajja  viharati, ayaṃ catuttho vimokkho. sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati, ayaṃ pañcamo vimokkho. sabbaso viññāṇañcāyatanaṃ  samatikkamma `natthi ^a^T2.0084^ea^ kiñcī'ti ākiñcaññāyatanaṃ upasampajja  viharati, ayaṃ chaṭṭho vimokkho. sabbaso ākiñcaññāyatanaṃ  samatikkamma `nevasaññānāsaññā'yatanaṃ upasampajja viharati, ayaṃ sattamo  vimokkho. sabbaso nevasaññānāsaññāyatanaṃ samatikkamma  saññāvedayitanirodhaṃ upasampajja viharati, ayaṃ aṭṭhamo vimokkho.  ime kho, ānanda, aṭṭha vimokkhā. </p>
              <p>[03] 130^b^.^eb^ ``yato kho, ānanda, bhikkhu ime aṭṭha  vimokkhe anulomampi samāpajjati, paṭilomampi samāpajjati,  anulomapaṭilomampi samāpajjati, yatthicchakaṃ yadicchakaṃ yāvaticchakaṃ  samāpajjatipi vuṭṭhātipi. āsavānañca khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati, ayaṃ vuccatānanda, bhikkhu ubhatobhāgavimutto. imāya ca  ānanda ubhatobhāgavimuttiyā aññā ubhatobhāgavimutti uttaritarā vā  paṇītatarā vā natthī''ti. idamavoca bhagavā. attamano āyasmā  ānando bhagavato bhāsitaṃ abhinandīti. </p>
              <p>[06] mahānidānasuttaṃ niṭṭhitaṃ dutiyaṃ. </p>
            </h4>
          </h3>
        </h2>
        <h2>
          <h2n> 3. mahāparinibbānasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 131^b^.^eb^ evaṃ ^a^T2.0085^ea^ ^a^M2.0061^ea^ ^a^V2.0056^ea^ me ^a^P2.0072^ea^ sutaṃ --  ekaṃ samayaṃ bhagavā rājagahe  viharati gijjhakūṭe pabbate. tena kho pana samayena rājā māgadho  ajātasattu vedehiputto vajjī abhiyātukāmo hoti. so evamāha --  ``ahaṃ hime vajjī evaṃmahiddhike evaṃmahānubhāve ucchecchāmi {ucchejjāmi (syā0  pī0), ucchijjāmi (ka0)} vajjī,  vināsessāmi vajjī, anayabyasanaṃ āpādessāmi vajjī''ti {āpādessāmi  vajjīti (sabbattha) a0 ni0  7.22 passitabbaṃ}. </p>
              <p>[03] 132^b^.^eb^ atha kho rājā māgadho ajātasattu vedehiputto  vassakāraṃ brāhmaṇaṃ magadhamahāmattaṃ āmantesi -- ``ehi tvaṃ, brāhmaṇa,  yena bhagavā tenupasaṅkama; upasaṅkamitvā mama vacanena bhagavato pāde  sirasā vandāhi, appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha  -- `rājā, bhante, māgadho ajātasattu vedehiputto bhagavato pāde  sirasā vandati, appābādhaṃ appātaṅkaṃ lahuṭṭhānaṃ balaṃ phāsuvihāraṃ  pucchatī'ti. evañca vadehi -- `rājā, bhante, māgadho ajātasattu  vedehiputto vajjī abhiyātukāmo. so evamāha -- ``ahaṃ hime vajjī  evaṃmahiddhike evaṃmahānubhāve ucchecchāmi vajjī, vināsessāmi vajjī,  anayabyasanaṃ ^a^P2.0073^ea^ āpādessāmī'''ti. yathā te bhagavā byākaroti, taṃ  sādhukaṃ uggahetvā mama āroceyyāsi. na hi tathāgatā vitathaṃ  bhaṇantī''ti. </p>
            </h4>
            <h4>
              <h4n> vassakārabrāhmaṇo </h4n>
              <p>[03] 133^b^.^eb^ ``evaṃ, bho''ti kho vassakāro brāhmaṇo  magadhamahāmatto rañño māgadhassa ajātasattussa vedehiputtassa  paṭissutvā bhaddāni bhaddāni yānāni yojetvā bhaddaṃ bhaddaṃ yānaṃ  abhiruhitvā ^a^T2.0086^ea^ bhaddehi bhaddehi yānehi rājagahamhā niyyāsi, yena  gijjhakūṭo pabbato tena pāyāsi. yāvatikā yānassa bhūmi, yānena  gantvā, yānā paccorohitvā pattikova yena bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ^a^V2.0057^ea^ ekamantaṃ ^a^M2.0062^ea^ nisīdi. ekamantaṃ nisinno kho vassakāro  brāhmaṇo magadhamahāmatto bhagavantaṃ etadavoca -- ``rājā, bho gotama,  māgadho ajātasattu vedehiputto bhoto gotamassa pāde sirasā vandati,  appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchati. rājā {evañca vadeti  rājā (ka0)}, bho  gotama, māgadho ajātasattu vedehiputto vajjī abhiyātukāmo. so  evamāha -- `ahaṃ hime vajjī evaṃmahiddhike evaṃmahānubhāve ucchecchāmi  vajjī, vināsessāmi vajjī, anayabyasanaṃ āpādessāmī'''ti. </p>
            </h4>
            <h4>
              <h4n> rājāparihāniyadhammā </h4n>
              <p>[03] 134^b^.^eb^ tena kho pana samayena āyasmā ānando  bhagavato piṭṭhito ṭhito hoti bhagavantaṃ bījayamāno {vījayamāno (sī0),  vījiyamāno (syā0)}. atha kho  bhagavā āyasmantaṃ ānandaṃ āmantesi -- ``kinti te, ānanda,  sutaṃ, `vajjī abhiṇhaṃ sannipātā sannipātabahulā'ti? ``sutaṃ metaṃ,  bhante -- `vajjī abhiṇhaṃ sannipātā sannipātabahulā''ti.  ``yāvakīvañca, ānanda, vajjī abhiṇhaṃ sannipātā sannipātabahulā  bhavissanti, vuddhiyeva, ānanda, vajjīnaṃ ^a^T2.0087^ea^ pāṭikaṅkhā, no parihāni.</p>
              <p>[03] ``kinti te, ānanda, sutaṃ ^a^P2.0074^ea^, `vajjī samaggā sannipatanti,  samaggā vuṭṭhahanti, samaggā vajjikaraṇīyāni karontī'ti? ``sutaṃ  metaṃ, bhante -- `vajjī samaggā sannipatanti, samaggā vuṭṭhahanti,  samaggā vajjikaraṇīyāni karontī''ti. ``yāvakīvañca, ānanda, vajjī  samaggā sannipatissanti, samaggā vuṭṭhahissanti, samaggā  vajjikaraṇīyāni karissanti, vuddhiyeva, ānanda, vajjīnaṃ  pāṭikaṅkhā, no parihāni.</p>
              <p>[03] ``kinti te, ānanda, sutaṃ, `vajjī apaññattaṃ na paññapenti,  paññattaṃ na samucchindanti, yathāpaññatte porāṇe vajjidhamme samādāya  vattantī'''ti? ``sutaṃ metaṃ, bhante -- `vajjī apaññattaṃ na paññapenti,  paññattaṃ na samucchindanti, yathāpaññatte porāṇe vajjidhamme samādāya  vattantī'''ti. ``yāvakīvañca, ānanda, ``vajjī apaññattaṃ na  paññapessanti, paññattaṃ na samucchindissanti, yathāpaññatte porāṇe  vajjidhamme samādāya vattissanti, vuddhiyeva, ānanda, vajjīnaṃ  pāṭikaṅkhā, no parihāni.</p>
              <p>[03] ``kinti ^a^M2.0063^ea^ te, ānanda, sutaṃ, `vajjī ye te vajjīnaṃ  vajjimahallakā, te sakkaronti garuṃ karonti {garukaronti (sī0 syā0 pī0)} mānenti pūjenti, tesañca  sotabbaṃ maññantī'''ti? ``sutaṃ metaṃ, bhante -- `vajjī ye ^a^V2.0058^ea^ te vajjīnaṃ  vajjimahallakā, te sakkaronti garuṃ karonti mānenti pūjenti, tesañca  sotabbaṃ maññantī'''ti. ``yāvakīvañca, ānanda, vajjī ye te vajjīnaṃ  vajjimahallakā ^a^T2.0088^ea^, te sakkarissanti garuṃ karissanti mānessanti  pūjessanti, tesañca sotabbaṃ maññissanti, vuddhiyeva, ānanda, vajjīnaṃ  pāṭikaṅkhā, no parihāni.</p>
              <p>[03] ``kinti te, ānanda, sutaṃ, `vajjī yā tā kulitthiyo  kulakumāriyo, tā na okkassa pasayha vāsentī'''ti? ``sutaṃ metaṃ,  bhante -- `vajjī yā tā kulitthiyo kulakumāriyo tā na okkassa  pasayha vāsentī'''ti. ``yāvakīvañca, ānanda, vajjī yā tā  kulitthiyo kulakumāriyo, tā na okkassa pasayha vāsessanti,  vuddhiyeva, ānanda, vajjīnaṃ pāṭikaṅkhā, no parihāni. </p>
              <p>[06] ``kinti te, ānanda, sutaṃ, `vajjī yāni tāni</p>
              <p>[03] vajjīnaṃ vajjicetiyāni abbhantarāni ceva bāhirāni ca, tāni  sakkaronti garuṃ karonti mānenti pūjenti, tesañca dinnapubbaṃ katapubbaṃ  dhammikaṃ baliṃ no parihāpentī'''ti? ``sutaṃ ^a^P2.0075^ea^ metaṃ, bhante -- `vajjī  yāni tāni vajjīnaṃ vajjicetiyāni abbhantarāni ceva bāhirāni ca,  tāni sakkaronti garuṃ karonti mānenti pūjenti tesañca dinnapubbaṃ  katapubbaṃ dhammikaṃ baliṃ no parihāpentī'''ti. ``yāvakīvañca, ānanda,  vajjī yāni tāni vajjīnaṃ vajjicetiyāni abbhantarāni ceva  bāhirāni ca, tāni sakkarissanti garuṃ karissanti mānessanti  pūjessanti, tesañca dinnapubbaṃ katapubbaṃ dhammikaṃ baliṃ no  parihāpessanti, vuddhiyeva, ānanda, vajjīnaṃ pāṭikaṅkhā, no  parihāni.</p>
              <p>[03] ``kinti te, ānanda, sutaṃ, `vajjīnaṃ arahantesu dhammikā  rakkhāvaraṇagutti susaṃvihitā, kinti anāgatā ca arahanto vijitaṃ  āgaccheyyuṃ, āgatā ca arahanto vijite phāsu vihareyyu'''nti? ``sutaṃ  metaṃ, bhante `vajjīnaṃ arahantesu dhammikā rakkhāvaraṇagutti  susaṃvihitā kinti anāgatā ca arahanto ^a^T2.0089^ea^ vijitaṃ āgaccheyyuṃ,  āgatā ca arahanto vijite phāsu vihareyyu'''nti. ``yāvakīvañca,  ānanda, vajjīnaṃ arahantesu dhammikā rakkhāvaraṇagutti susaṃvihitā  bhavissati, kinti anāgatā ca arahanto vijitaṃ ^a^M2.0064^ea^ āgaccheyyuṃ,  āgatā ca arahanto vijite phāsu vihareyyunti. vuddhiyeva,  ānanda, vajjīnaṃ pāṭikaṅkhā, no parihānī''ti. </p>
              <p>[03] 135^b^.^eb^ atha ^a^V2.0059^ea^ kho bhagavā vassakāraṃ brāhmaṇaṃ  magadhamahāmattaṃ āmantesi -- ``ekamidāhaṃ, brāhmaṇa, samayaṃ vesāliyaṃ  viharāmi sārandade {sānandare (ka0)} cetiye. tatrāhaṃ vajjīnaṃ ime satta aparihāniye  dhamme desesiṃ. yāvakīvañca, brāhmaṇa, ime satta aparihāniyā dhammā  vajjīsu ṭhassanti, imesu ca sattasu aparihāniyesu dhammesu vajjī  sandississanti, vuddhiyeva, brāhmaṇa, vajjīnaṃ pāṭikaṅkhā, no  parihānī''ti.</p>
              <p>[03] evaṃ vutte, vassakāro brāhmaṇo magadhamahāmatto bhagavantaṃ  etadavoca -- ``ekamekenapi, bho gotama, aparihāniyena dhammena  samannāgatānaṃ vajjīnaṃ vuddhiyeva pāṭikaṅkhā, no parihāni ^a^P2.0076^ea^. ko pana  vādo sattahi aparihāniyehi dhammehi. akaraṇīyāva {akaraṇīyā ca (syā0  ka0)}, bho gotama,  vajjī {vajjīnaṃ (ka0)} raññā māgadhena ajātasattunā vedehiputtena yadidaṃ yuddhassa,  aññatra upalāpanāya aññatra mithubhedā. handa ca dāni mayaṃ, bho  gotama, gacchāma ^a^T2.0090^ea^, bahukiccā mayaṃ bahukaraṇīyā''ti. ``yassadāni  tvaṃ, brāhmaṇa, kālaṃ maññasī''ti. atha kho vassakāro brāhmaṇo  magadhamahāmatto bhagavato bhāsitaṃ abhinanditvā anumoditvā  uṭṭhāyāsanā pakkāmi. </p>
            </h4>
            <h4>
              <h4n> bhikkhuaparihāniyadhammā </h4n>
              <p>[03] 136^b^.^eb^ atha kho bhagavā acirapakkante vassakāre brāhmaṇe  magadhamahāmatte āyasmantaṃ ānandaṃ āmantesi -- ``gaccha tvaṃ,  ānanda, yāvatikā bhikkhū rājagahaṃ upanissāya viharanti, te sabbe  upaṭṭhānasālāyaṃ sannipātehī''ti. ``evaṃ, bhante''ti kho āyasmā  ānando bhagavato paṭissutvā yāvatikā bhikkhū rājagahaṃ upanissāya  viharanti, te sabbe upaṭṭhānasālāyaṃ sannipātetvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi.  ekamantaṃ ṭhito kho āyasmā ānando bhagavantaṃ etadavoca --  ``sannipatito, bhante, bhikkhusaṅgho, yassadāni, bhante, bhagavā  kālaṃ maññatī''ti.</p>
              <p>[03] atha ^a^M2.0065^ea^ kho bhagavā uṭṭhāyāsanā yena upaṭṭhānasālā tenupasaṅkami;  upasaṅkamitvā paññatte āsane nisīdi. nisajja kho bhagavā bhikkhū  āmantesi -- ``satta vo, bhikkhave, aparihāniye dhamme desessāmi,  taṃ suṇātha, sādhukaṃ manasikarotha, bhāsissāmī''ti. ``evaṃ,  bhante''ti kho te bhikkhū bhagavato paccassosuṃ. bhagavā etadavoca --</p>
              <p>[03] ``yāvakīvañca ^a^V2.0060^ea^, bhikkhave, bhikkhū abhiṇhaṃ sannipātā  sannipātabahulā bhavissanti, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū samaggā sannipatissanti,  samaggā vuṭṭhahissanti, samaggā saṅghakaraṇīyāni ^a^T2.0091^ea^ karissanti ^a^P2.0077^ea^,  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū apaññattaṃ na paññapessanti,  paññattaṃ na samucchindissanti, yathāpaññattesu sikkhāpadesu samādāya  vattissanti, vuddhiyeva, bhikkhave, bhikkhūnaṃ pāṭikaṅkhā, no  parihāni.</p>
              <p>[03] ``yāvakīvañca, bhikkhave, bhikkhū ye te bhikkhū therā rattaññū  cirapabbajitā saṅghapitaro saṅghapariṇāyakā, te sakkarissanti garuṃ  karissanti mānessanti pūjessanti, tesañca sotabbaṃ maññissanti,  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū uppannāya taṇhāya  ponobbhavikāya na vasaṃ gacchissanti, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū āraññakesu senāsanesu  sāpekkhā bhavissanti, vuddhiyeva, bhikkhave, bhikkhūnaṃ pāṭikaṅkhā,  no parihāni.</p>
              <p>[03] ``yāvakīvañca, bhikkhave, bhikkhū paccattaññeva satiṃ  upaṭṭhapessanti -- `kinti anāgatā ca pesalā sabrahmacārī  āgaccheyyuṃ, āgatā ca pesalā sabrahmacārī phāsu {phāsuṃ (sī0 syā0 pī0)} vihareyyu'nti.  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, ime satta aparihāniyā dhammā  bhikkhūsu ṭhassanti, imesu ca sattasu aparihāniyesu dhammesu bhikkhū  sandississanti, vuddhiyeva, bhikkhave, bhikkhūnaṃ pāṭikaṅkhā, no  parihāni. </p>
              <p>[03] 137^b^.^eb^ ``aparepi ^a^T2.0092^ea^ ^a^M2.0066^ea^ vo, bhikkhave, satta aparihāniye  dhamme desessāmi, taṃ suṇātha, sādhukaṃ ^a^V2.0061^ea^ manasikarotha, bhāsissāmī''ti.  ``evaṃ, bhante''ti kho te bhikkhū bhagavato paccassosuṃ. bhagavā  etadavoca --</p>
              <p>[03] ``yāvakīvañca, bhikkhave, bhikkhū na kammārāmā bhavissanti ^a^P2.0078^ea^   na kammaratā na kammārāmatamanuyuttā, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na bhassārāmā bhavissanti  na bhassaratā na bhassārāmatamanuyuttā, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na niddārāmā bhavissanti  na niddāratā na niddārāmatamanuyuttā, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na saṅgaṇikārāmā  bhavissanti na saṅgaṇikaratā na saṅgaṇikārāmatamanuyuttā, vuddhiyeva,  bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na pāpicchā bhavissanti na  pāpikānaṃ icchānaṃ vasaṃ gatā, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na pāpamittā bhavissanti  na pāpasahāyā na pāpasampavaṅkā, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū na oramattakena  visesādhigamena antarāvosānaṃ āpajjissanti, vuddhiyeva, bhikkhave,  bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, ime satta aparihāniyā dhammā  bhikkhūsu ^a^T2.0093^ea^ ṭhassanti, imesu ca sattasu aparihāniyesu dhammesu bhikkhū  sandississanti, vuddhiyeva, bhikkhave, bhikkhūnaṃ pāṭikaṅkhā, no  parihāni. </p>
              <p>[03] 138^b^.^eb^ ``aparepi vo, bhikkhave, satta aparihāniye  dhamme desessāmi...pe0... ``yāvakīvañca, bhikkhave, bhikkhū saddhā  bhavissanti...pe0... hirimanā bhavissanti... ottappī  bhavissanti... ^a^V2.0062^ea^ bahussutā bhavissanti... ^a^P2.0079^ea^ āraddhavīriyā bhavissanti...  upaṭṭhitassatī ^a^M2.0067^ea^ bhavissanti... paññavanto bhavissanti, vuddhiyeva,  bhikkhave, bhikkhūnaṃ pāṭikaṅkhā, no parihāni. yāvakīvañca,  bhikkhave, ime satta aparihāniyā dhammā bhikkhūsu ṭhassanti, imesu  ca sattasu aparihāniyesu dhammesu bhikkhū sandississanti, vuddhiyeva,  bhikkhave, bhikkhūnaṃ pāṭikaṅkhā, no parihāni. </p>
              <p>[03] 139^b^.^eb^ ``aparepi vo, bhikkhave, satta aparihāniye  dhamme desessāmi, taṃ suṇātha, sādhukaṃ manasikarotha, bhāsissāmī''ti.  ``evaṃ, bhante''ti kho te bhikkhū bhagavato paccassosuṃ. bhagavā  etadavoca --</p>
              <p>[03] ``yāvakīvañca, bhikkhave, bhikkhu satisambojjhaṅgaṃ  bhāvessanti...pe0... dhammavicayasambojjhaṅgaṃ bhāvessanti...  vīriyasambojjhaṅgaṃ bhāvessanti... pītisambojjhaṅgaṃ bhāvessanti...  passaddhisambojjhaṅgaṃ bhāvessanti... samādhisambojjhaṅgaṃ bhāvessanti...  upekkhāsambojjhaṅgaṃ bhāvessanti, vuddhiyeva ^a^T2.0094^ea^, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, ime satta aparihāniyā dhammā  bhikkhūsu ṭhassanti, imesu ca sattasu aparihāniyesu dhammesu bhikkhū  sandississanti, vuddhiyeva, bhikkhave, bhikkhūnaṃ pāṭikaṅkhā no  parihāni. </p>
              <p>[03] 140^b^.^eb^ ``aparepi vo, bhikkhave, satta aparihāniye  dhamme desessāmi, taṃ suṇātha, sādhukaṃ manasikarotha, bhāsissāmī''ti.  ``evaṃ, bhante''ti kho te bhikkhū bhagavato paccassosuṃ. bhagavā  etadavoca --</p>
              <p>[03] ``yāvakīvañca, bhikkhave, bhikkhū aniccasaññaṃ  bhāvessanti...pe0... anattasaññaṃ bhāvessanti... asubhasaññaṃ  bhāvessanti... ādīnavasaññaṃ bhāvessanti... pahānasaññaṃ  bhāvessanti... virāgasaññaṃ bhāvessanti... nirodhasaññaṃ bhāvessanti,  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca ^a^P2.0080^ea^, bhikkhave, ime satta aparihāniyā dhammā  bhikkhūsu ṭhassanti, imesu ca ^a^V2.0063^ea^ sattasu aparihāniyesu dhammesu bhikkhū  sandississanti, vuddhiyeva, bhikkhave, bhikkhūnaṃ pāṭikaṅkhā, no  parihāni. </p>
              <p>[03] 141^b^.^eb^ ``cha, vo bhikkhave, aparihāniye dhamme  desessāmi, taṃ suṇātha, sādhukaṃ manasikarotha, bhāsissāmī''ti.  ``evaṃ, bhante''ti kho te bhikkhū bhagavato paccassosuṃ. bhagavā  etadavoca --</p>
              <p>[03] ``yāvakīvañca ^a^M2.0068^ea^, bhikkhave, bhikkhū mettaṃ kāyakammaṃ  paccupaṭṭhāpessanti sabrahmacārīsu āvi ceva raho ca, vuddhiyeva,  bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū mettaṃ vacīkammaṃ  paccupaṭṭhāpessanti ^a^T2.0095^ea^ ...pe0... mettaṃ manokammaṃ paccupaṭṭhāpessanti  sabrahmacārīsu āvi ceva raho ca, vuddhiyeva, bhikkhave, bhikkhūnaṃ  pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū, ye te lābhā dhammikā  dhammaladdhā antamaso pattapariyāpannamattampi tathārūpehi lābhehi  appaṭivibhattabhogī bhavissanti sīlavantehi sabrahmacārīhi  sādhāraṇabhogī, vuddhiyeva, bhikkhave, bhikkhūnaṃ pāṭikaṅkhā, no  parihāni.</p>
              <p>[03] ``yāvakīvañca, bhikkhave, bhikkhū yāni kāni sīlāni  akhaṇḍāni acchiddāni asabalāni akammāsāni bhujissāni  viññūpasatthāni {viññuppasatthāni (sī0)} aparāmaṭṭhāni samādhisaṃvattanikāni tathārūpesu sīlesu  sīlasāmaññagatā viharissanti sabrahmacārīhi āvi ceva raho ca,  vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca, bhikkhave, bhikkhū yāyaṃ diṭṭhi ariyā  niyyānikā, niyyāti takkarassa sammā dukkhakkhayāya, tathārūpāya  diṭṭhiyā diṭṭhisāmaññagatā viharissanti sabrahmacārīhi āvi ceva raho  ca, vuddhiyeva, bhikkhave, bhikkhūnaṃ pāṭikaṅkhā, no parihāni.</p>
              <p>[03] ``yāvakīvañca ^a^P2.0081^ea^, bhikkhave, ime cha aparihāniyā dhammā  bhikkhūsu ṭhassanti, imesu ca chasu aparihāniyesu dhammesu bhikkhū  sandississanti, vuddhiyeva, bhikkhave, bhikkhūnaṃ pāṭikaṅkhā, no  parihānī''ti. </p>
              <p>[03] 142^b^.^eb^ tatra ^a^V2.0064^ea^ sudaṃ bhagavā rājagahe viharanto gijjhakūṭe  pabbate etadeva bahulaṃ bhikkhūnaṃ dhammiṃ kathaṃ karoti -- ``iti sīlaṃ,  iti samādhi, iti paññā. sīlaparibhāvito samādhi mahapphalo  hoti mahānisaṃso. samādhiparibhāvitā paññā ^a^T2.0096^ea^ mahapphalā hoti  mahānisaṃsā. paññāparibhāvitaṃ cittaṃ sammadeva āsavehi vimuccati,  seyyathidaṃ -- kāmāsavā, bhavāsavā, avijjāsavā''ti. </p>
              <p>[03] 143^b^.^eb^ atha ^a^M2.0069^ea^ kho bhagavā rājagahe yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  ambalaṭṭhikā tenupasaṅkamissāmā''ti. ``evaṃ, bhante''ti kho  āyasmā ānando bhagavato paccassosi. atha kho bhagavā mahatā  bhikkhusaṅghena saddhiṃ yena ambalaṭṭhikā tadavasari. tatra sudaṃ bhagavā  ambalaṭṭhikāyaṃ viharati rājāgārake. tatrāpi sudaṃ bhagavā  ambalaṭṭhikāyaṃ viharanto rājāgārake etadeva bahulaṃ bhikkhūnaṃ dhammiṃ  kathaṃ karoti -- ``iti sīlaṃ iti samādhi iti paññā.  sīlaparibhāvito samādhi mahapphalo hoti mahānisaṃso.  samādhiparibhāvitā paññā mahapphalā hoti mahānisaṃsā.  paññāparibhāvitaṃ cittaṃ sammadeva āsavehi vimuccati, seyyathidaṃ --  kāmāsavā, bhavāsavā, avijjāsavā''ti. </p>
              <p>[03] 144^b^.^eb^ atha kho bhagavā ambalaṭṭhikāyaṃ yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  nāḷandā tenupasaṅkamissāmā''ti. ``evaṃ, bhante''ti kho āyasmā  ānando bhagavato paccassosi. atha kho bhagavā mahatā  bhikkhusaṅghena saddhiṃ yena nāḷandā tadavasari, tatra sudaṃ bhagavā  nāḷandāyaṃ viharati pāvārikambavane ^a^T2.0097^ea^. </p>
            </h4>
            <h4>
              <h4n> sāriputtasīhanādo </h4n>
              <p>[03] 145^b^.^eb^ atha kho āyasmā sāriputto yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ ^a^P2.0082^ea^ nisīdi.  ekamantaṃ nisinno kho āyasmā sāriputto bhagavantaṃ etadavoca --  ``evaṃ pasanno ahaṃ, bhante, bhagavati; na cāhu na ca bhavissati na  cetarahi vijjati añño samaṇo vā brāhmaṇo vā bhagavatā  bhiyyobhiññataro yadidaṃ sambodhiya''nti. ``uḷārā kho te ayaṃ,  sāriputta, āsabhī vācā {āsabhivācā (syā0)} bhāsitā, ekaṃso gahito, sīhanādo nadito  -- `evaṃpasanno ahaṃ, bhante, bhagavati; na cāhu na ca bhavissati na  cetarahi vijjati añño samaṇo vā brāhmaṇo vā bhagavatā  bhiyyobhiññataro yadidaṃ sambodhiya'nti.</p>
              <p>[03] ``kiṃ ^a^M2.0070^ea^ ^a^V2.0065^ea^ te {kiṃ nu (syā0 pī0 ka0)}, sāriputta,   ye te ahesuṃ atītamaddhānaṃ arahanto  sammāsambuddhā, sabbe te bhagavanto cetasā ceto paricca viditā --  `evaṃsīlā te bhagavanto ahesuṃ itipi, evaṃdhammā evaṃpaññā evaṃvihārī  evaṃvimuttā te bhagavanto ahesuṃ itipī'''ti? ``no hetaṃ, bhante''.</p>
              <p>[03] ``kiṃ pana te {kiṃ pana (syā0 pī0 ka0)}, sāriputta, ye te bhavissanti anāgatamaddhānaṃ  arahanto sammāsambuddhā, sabbe te bhagavanto cetasā ceto paricca  viditā -- `evaṃsīlā te bhagavanto bhavissanti itipi, evaṃdhammā  evaṃpaññā evaṃvihārī evaṃvimuttā te bhagavanto bhavissanti itipī'''ti?  ``no hetaṃ, bhante''.</p>
              <p>[03] ``kiṃ pana te, sāriputta, ahaṃ etarahi arahaṃ sammāsambuddho  cetasā ceto paricca vidito -- ``evaṃsīlo bhagavā itipi ^a^T2.0098^ea^,  evaṃdhammo evaṃpañño evaṃvihārī evaṃvimutto bhagavā itipī'''ti?  ``no hetaṃ, bhante''.</p>
              <p>[03] ``ettha ca hi te, sāriputta, atītānāgatapaccuppannesu  arahantesu sammāsambuddhesu cetopariyañāṇaṃ {cetopariññāyañāṇaṃ (syā0), cetasā  cetopariyāyañāṇaṃ (ka0)} natthi. atha kiñcarahi te  ayaṃ, sāriputta, uḷārā āsabhī ^a^P2.0083^ea^ vācā bhāsitā, ekaṃso gahito,  sīhanādo nadito -- `evaṃpasanno ahaṃ, bhante, bhagavati; na cāhu na  ca bhavissati na cetarahi vijjati añño samaṇo vā brāhmaṇo vā  bhagavatā bhiyyobhiññataro yadidaṃ sambodhiya'''nti? </p>
              <p>[03] 146^b^.^eb^ ``na kho me, bhante, atītānāgatapaccuppannesu  arahantesu sammāsambuddhesu cetopariyañāṇaṃ atthi, api ca me  dhammanvayo vidito. seyyathāpi, bhante, rañño paccantimaṃ nagaraṃ  daḷhuddhāpaṃ daḷhapākāratoraṇaṃ ekadvāraṃ, tatrassa dovāriko paṇḍito  viyatto medhāvī aññātānaṃ nivāretā ñātānaṃ pavesetā. so tassa  nagarassa samantā anupariyāyapathaṃ {anucariyāyapathaṃ (syā0)} anukkamamāno na passeyya  pākārasandhiṃ vā pākāravivaraṃ vā, antamaso biḷāranikkhamanamattampi.  tassa evamassa {na passeyya tassa evamassa (syā0)} -- `ye kho keci oḷārikā pāṇā imaṃ nagaraṃ  pavisanti vā nikkhamanti vā, sabbe te imināva dvārena pavisanti  vā nikkhamanti vā'ti. evameva kho me, bhante, dhammanvayo vidito  -- `ye te, bhante, ahesuṃ atītamaddhānaṃ ^a^T2.0099^ea^ arahanto sammāsambuddhā ^a^M2.0071^ea^, sabbe  te bhagavanto pañca nīvaraṇe pahāya cetaso upakkilese paññāya  dubbalīkaraṇe catūsu satipaṭṭhānesu supatiṭṭhitacittā sattabojjhaṅge  yathābhūtaṃ bhāvetvā anuttaraṃ sammāsambodhiṃ abhisambujjhiṃsu. yepi te,  bhante, bhavissanti anāgatamaddhānaṃ arahanto sammāsambuddhā ^a^V2.0066^ea^, sabbe  te bhagavanto pañca nīvaraṇe pahāya cetaso upakkilese paññāya  dubbalīkaraṇe catūsu satipaṭṭhānesu supatiṭṭhitacittā satta bojjhaṅge  yathābhūtaṃ bhāvetvā anuttaraṃ sammāsambodhiṃ abhisambujjhissanti.  bhagavāpi, bhante, etarahi arahaṃ sammāsambuddho pañca nīvaraṇe pahāya  cetaso upakkilese paññāya dubbalīkaraṇe catūsu satipaṭṭhānesu  supatiṭṭhitacitto satta bojjhaṅge yathābhūtaṃ bhāvetvā anuttaraṃ  sammāsambodhiṃ abhisambuddho'''ti. </p>
              <p>[03] 147^b^.^eb^ tatrapi sudaṃ bhagavā nāḷandāyaṃ viharanto  pāvārikambavane ^a^P2.0084^ea^ etadeva bahulaṃ bhikkhūnaṃ dhammiṃ kathaṃ karoti --  ``iti sīlaṃ, iti samādhi, iti paññā. sīlaparibhāvito samādhi  mahapphalo hoti mahānisaṃso. samādhiparibhāvitā paññā mahapphalā  hoti mahānisaṃsā. paññāparibhāvitaṃ cittaṃ sammadeva āsavehi  vimuccati, seyyathidaṃ -- kāmāsavā, bhavāsavā, avijjāsavā''ti. </p>
            </h4>
            <h4>
              <h4n> dussīlāadīnavā </h4n>
              <p>[03] 148^b^.^eb^ atha kho bhagavā nāḷandāyaṃ yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  pāṭaligāmo tenupasaṅkamissāmā''ti. ``evaṃ, bhante''ti kho  āyasmā ānando bhagavato paccassosi ^a^T2.0100^ea^. atha kho bhagavā mahatā  bhikkhusaṅghena saddhiṃ yena pāṭaligāmo tadavasari. assosuṃ kho  pāṭaligāmikā upāsakā -- ``bhagavā kira pāṭaligāmaṃ anuppatto''ti.  atha kho pāṭaligāmikā upāsakā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho pāṭaligāmikā upāsakā bhagavantaṃ etadavocuṃ --  ``adhivāsetu no, bhante, bhagavā āvasathāgāra''nti. adhivāsesi  bhagavā tuṇhībhāvena. atha kho pāṭaligāmikā upāsakā bhagavato  adhivāsanaṃ viditvā uṭṭhāyāsanā bhagavantaṃ abhivādetvā padakkhiṇaṃ  katvā yena āvasathāgāraṃ tenupasaṅkamiṃsu; upasaṅkamitvā sabbasanthariṃ ^a^M2.0072^ea^  {sabbasantharitaṃ satthataṃ (syā0), sabbasanthariṃ santhataṃ (ka0)}   āvasathāgāraṃ santharitvā āsanāni paññapetvā udakamaṇikaṃ  patiṭṭhāpetvā telapadīpaṃ āropetvā yena bhagavā tenupasaṅkamiṃsu,  upasaṅkamitvā bhagavantaṃ abhivādetvā ekamantaṃ aṭṭhaṃsu. ekamantaṃ ṭhitā  kho pāṭaligāmikā upāsakā bhagavantaṃ etadavocuṃ --  ``sabbasantharisanthataṃ {sabbasanthariṃ santhataṃ (sī0 syā0 pī0 ka0)}, bhante,   āvasathāgāraṃ, āsanāni paññattāni,  udakamaṇiko patiṭṭhāpito, telapadīpo āropito; yassadāni, bhante,  bhagavā kālaṃ maññatī''ti. atha ^a^P2.0085^ea^ kho bhagavā sāyanhasamayaṃ {idaṃ padaṃ  vinayamahāvagga na dissati}.  nivāsetvā pattacīvaramādāya saddhiṃ bhikkhusaṅghena yena āvasathāgāraṃ  tenupasaṅkami; upasaṅkamitvā pāde pakkhāletvā āvasathāgāraṃ pavisitvā ^a^V2.0067^ea^   majjhimaṃ thambhaṃ nissāya puratthābhimukho {puratthimābhimukho (ka0)} nisīdi. bhikkhusaṅghopi  kho pāde pakkhāletvā āvasathāgāraṃ pavisitvā pacchimaṃ bhittiṃ ^a^T2.0101^ea^  nissāya puratthābhimukho nisīdi bhagavantameva purakkhatvā.  pāṭaligāmikāpi kho upāsakā pāde pakkhāletvā āvasathāgāraṃ  pavisitvā puratthimaṃ bhittiṃ nissāya pacchimābhimukhā nisīdiṃsu  bhagavantameva purakkhatvā. </p>
              <p>[03] 149^b^.^eb^ atha kho bhagavā pāṭaligāmike upāsake  āmantesi -- ``pañcime, gahapatayo, ādīnavā dussīlassa  sīlavipattiyā. katame pañca? idha, gahapatayo, dussīlo  sīlavipanno pamādādhikaraṇaṃ mahatiṃ bhogajāniṃ nigacchati. ayaṃ  paṭhamo ādīnavo dussīlassa sīlavipattiyā.</p>
              <p>[03] ``puna caparaṃ, gahapatayo, dussīlassa sīlavipannassa pāpako  kittisaddo abbhuggacchati. ayaṃ dutiyo ādīnavo dussīlassa  sīlavipattiyā.</p>
              <p>[03] ``puna caparaṃ, gahapatayo, dussīlo sīlavipanno yaññadeva  parisaṃ upasaṅkamati -- yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ -- avisārado upasaṅkamati maṅkubhūto.  ayaṃ tatiyo ādīnavo dussīlassa sīlavipattiyā.</p>
              <p>[03] ``puna caparaṃ, gahapatayo, dussīlo sīlavipanno sammūḷho  kālaṅkaroti. ayaṃ catuttho ādīnavo dussīlassa sīlavipattiyā.</p>
              <p>[03] ``puna ^a^M2.0073^ea^ caparaṃ, gahapatayo, dussīlo sīlavipanno kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjati. ayaṃ  pañcamo ādīnavo dussīlassa sīlavipattiyā. ime kho, gahapatayo,  pañca ādīnavā dussīlassa sīlavipattiyā. </p>
            </h4>
            <h4>
              <h4n> sīlavanttāanisaṃsā </h4n>
              <p>[03] 150^b^.^eb^ ``pañcime ^a^T2.0102^ea^ ^a^P2.0086^ea^, gahapatayo, ānisaṃsā sīlavato  sīlasampadāya. katame pañca? idha, gahapatayo, sīlavā  sīlasampanno appamādādhikaraṇaṃ mahantaṃ bhogakkhandhaṃ adhigacchati.  ayaṃ paṭhamo ānisaṃso sīlavato sīlasampadāya.</p>
              <p>[03] ``puna ^a^V2.0068^ea^ caparaṃ, gahapatayo, sīlavato sīlasampannassa kalyāṇo  kittisaddo abbhuggacchati. ayaṃ dutiyo ānisaṃso sīlavato  sīlasampadāya.</p>
              <p>[03] ``puna caparaṃ, gahapatayo, sīlavā sīlasampanno yaññadeva parisaṃ  upasaṅkamati -- yadi khattiyaparisaṃ yadi brāhmaṇaparisaṃ yadi  gahapatiparisaṃ yadi samaṇaparisaṃ visārado upasaṅkamati amaṅkubhūto.  ayaṃ tatiyo ānisaṃso sīlavato sīlasampadāya.</p>
              <p>[03] ``puna caparaṃ, gahapatayo, sīlavā sīlasampanno asammūḷho  kālaṅkaroti. ayaṃ catuttho ānisaṃso sīlavato sīlasampadāya.</p>
              <p>[03] ``puna caparaṃ, gahapatayo, sīlavā sīlasampanno kāyassa bhedā  paraṃ maraṇā sugatiṃ saggaṃ lokaṃ upapajjati. ayaṃ pañcamo ānisaṃso  sīlavato sīlasampadāya. ime kho, gahapatayo, pañca ānisaṃsā  sīlavato sīlasampadāyā''ti. </p>
              <p>[03] 151^b^.^eb^ atha kho bhagavā pāṭaligāmike upāsake bahudeva  rattiṃ dhammiyā kathāya sandassetvā samādapetvā samuttejetvā  sampahaṃsetvā uyyojesi -- ``abhikkantā kho, gahapatayo, ratti,  yassadāni tumhe kālaṃ maññathā''ti. ``evaṃ, bhante''ti kho  pāṭaligāmikā upāsakā bhagavato paṭissutvā uṭṭhāyāsanā bhagavantaṃ  abhivādetvā padakkhiṇaṃ katvā pakkamiṃsu. atha kho bhagavā  acirapakkantesu pāṭaligāmikesu upāsakesu ^a^T2.0103^ea^ suññāgāraṃ pāvisi. </p>
            </h4>
            <h4>
              <h4n> pāṭaliputtanagaramāpanaṃ </h4n>
              <p>[03] 152^b^.^eb^ tena ^a^M2.0074^ea^ kho pana samayena sunidhavassakārā  {sunīdhavassakārā (syā0 ka0)}  magadhamahāmattā pāṭaligāme nagaraṃ māpenti vajjīnaṃ paṭibāhāya. tena  samayena sambahulā devatāyo ^a^P2.0087^ea^ sahasseva   {sahassasseva (sī0 pī0 ka0), sahassaseva (ṭīkāyaṃ pāṭhantaraṃ), sahassasahasseva  (udānaṭṭhakathā)} pāṭaligāme vatthūni  pariggaṇhanti. yasmiṃ padese mahesakkhā devatā vatthūni  pariggaṇhanti, mahesakkhānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese majjhimā devatā vatthūni  pariggaṇhanti, majjhimānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese nīcā devatā vatthūni  pariggaṇhanti, nīcānaṃ tattha raññaṃ rājamahāmattānaṃ cittāni namanti  nivesanāni māpetuṃ. addasā kho bhagavā dibbena cakkhunā visuddhena  atikkantamānusakena tā devatāyo sahasseva pāṭaligāme vatthūni  pariggaṇhantiyo. atha kho bhagavā ^a^V2.0069^ea^ rattiyā paccūsasamayaṃ paccuṭṭhāya  āyasmantaṃ ānandaṃ āmantesi -- ``ke nu kho {ko nu kho (sī0 syā0 pī0  ka0)}, ānanda, pāṭaligāme  nagaraṃ māpentī''ti {māpetīti (sī0 syā0 pī0 ka0)}? ``sunidhavassakārā, bhante, magadhamahāmattā  pāṭaligāme nagaraṃ māpenti vajjīnaṃ paṭibāhāyā''ti. ``seyyathāpi,  ānanda, devehi tāvatiṃsehi saddhiṃ mantetvā, evameva kho, ānanda,  sunidhavassakārā magadhamahāmattā pāṭaligāme nagaraṃ māpenti vajjīnaṃ  paṭibāhāya. idhāhaṃ, ānanda, addasaṃ dibbena cakkhunā visuddhena  atikkantamānusakena sambahulā devatāyo sahasseva pāṭaligāme vatthūni  pariggaṇhantiyo. yasmiṃ ^a^T2.0104^ea^, ānanda, padese mahesakkhā devatā vatthūni  pariggaṇhanti, mahesakkhānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese majjhimā devatā vatthūni  pariggaṇhanti, majjhimānaṃ tattha raññaṃ rājamahāmattānaṃ cittāni  namanti nivesanāni māpetuṃ. yasmiṃ padese nīcā devatā vatthūni  pariggaṇhanti, nīcānaṃ tattha raññaṃ rājamahāmattānaṃ cittāni namanti  nivesanāni māpetuṃ. yāvatā, ānanda, ariyaṃ āyatanaṃ yāvatā  vaṇippatho idaṃ agganagaraṃ bhavissati pāṭaliputtaṃ puṭabhedanaṃ ^a^P2.0088^ea^.  pāṭaliputtassa kho, ānanda, tayo antarāyā bhavissanti -- aggito  vā udakato vā mithubhedā vā''ti. </p>
              <p>[03] 153^b^.^eb^ atha ^a^M2.0075^ea^ kho sunidhavassakārā magadhamahāmattā yena  bhagavā tenupasaṅkamiṃsu; upasaṅkamitvā bhagavatā saddhiṃ sammodiṃsu,  sammodanīyaṃ kathaṃ sāraṇīyaṃ vītisāretvā ekamantaṃ aṭṭhaṃsu, ekamantaṃ  ṭhitā kho sunidhavassakārā magadhamahāmattā bhagavantaṃ etadavocuṃ --  ``adhivāsetu no bhavaṃ gotamo ajjatanāya bhattaṃ saddhiṃ  bhikkhusaṅghenā''ti. adhivāsesi bhagavā tuṇhībhāvena. atha kho  sunidhavassakārā magadhamahāmattā bhagavato adhivāsanaṃ viditvā yena  sako āvasatho tenupasaṅkamiṃsu; upasaṅkamitvā sake āvasathe paṇītaṃ  khādanīyaṃ bhojanīyaṃ paṭiyādāpetvā bhagavato kālaṃ ārocāpesuṃ --  ``kālo, bho gotama, niṭṭhitaṃ bhatta''nti.</p>
              <p>[03] atha kho bhagavā pubbaṇhasamayaṃ nivāsetvā pattacīvaramādāya  saddhiṃ bhikkhusaṅghena yena sunidhavassakārānaṃ magadhamahāmattānaṃ ^a^T2.0105^ea^  āvasatho tenupasaṅkami; upasaṅkamitvā paññatte āsane nisīdi.  atha kho sunidhavassakārā magadhamahāmattā buddhappamukhaṃ bhikkhusaṅghaṃ  paṇītena khādanīyena bhojanīyena sahatthā santappesuṃ sampavāresuṃ.  atha kho sunidhavassakārā magadhamahāmattā bhagavantaṃ bhuttāviṃ  onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdiṃsu.  ekamantaṃ nisinne kho sunidhavassakāre magadhamahāmatte bhagavā imāhi  gāthāhi anumodi -- </p>
              <p>[21] ``yasmiṃ ^a^V2.0070^ea^ padese kappeti, vāsaṃ paṇḍitajātiyo. </p>
              <p>[22] sīlavantettha bhojetvā, saññate brahmacārayo {brahmacārino (syā0)}.. </p>
              <p>[21] ``yā tattha devatā āsuṃ, tāsaṃ dakkhiṇamādise. </p>
              <p>[22] tā pūjitā pūjayanti {pūjitā pūjayanti naṃ (ka0)}, mānitā mānayanti naṃ.. </p>
              <p>[21] ``tato ^a^P2.0089^ea^ naṃ anukampanti, mātā puttaṃva orasaṃ. </p>
              <p>[22] devatānukampito poso, sadā bhadrāni passatī''ti..</p>
              <p>[03] atha kho bhagavā sunidhavassakāre magadhamahāmatte imāhi gāthāhi  anumoditvā uṭṭhāyāsanā pakkāmi. </p>
              <p>[03] 154^b^.^eb^ tena ^a^M2.0076^ea^ kho pana samayena sunidhavassakārā  magadhamahāmattā bhagavantaṃ piṭṭhito piṭṭhito anubandhā honti --  ``yenajja samaṇo gotamo dvārena nikkhamissati, taṃ gotamadvāraṃ nāma  bhavissati. yena titthena gaṅgaṃ nadiṃ tarissati, taṃ gotamatitthaṃ  nāma bhavissatī''ti. atha kho bhagavā yena dvārena nikkhami ^a^T2.0106^ea^, taṃ  gotamadvāraṃ nāma ahosi. atha kho bhagavā yena gaṅgā nadī  tenupasaṅkami. tena kho pana samayena gaṅgā nadī pūrā hoti  samatittikā kākapeyyā. appekacce manussā nāvaṃ pariyesanti,  appekacce uḷumpaṃ pariyesanti, appekacce kullaṃ bandhanti apārā {pārā (sī0  syā0 ka0), orā (vi0 mahāvagga)}, pāraṃ  gantukāmā. atha kho bhagavā -- seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva  -- gaṅgāya nadiyā orimatīre antarahito pārimatīre paccuṭṭhāsi  saddhiṃ bhikkhusaṅghena. addasā kho bhagavā te manusse appekacce nāvaṃ  pariyesante appekacce uḷumpaṃ pariyesante appekacce kullaṃ bandhante apārā  pāraṃ gantukāme. atha kho bhagavā etamatthaṃ viditvā tāyaṃ velāyaṃ  imaṃ udānaṃ udānesi -- </p>
              <p>[21] ``ye taranti aṇṇavaṃ saraṃ, setuṃ katvāna visajja  pallalāni. </p>
              <p>[22] kullañhi jano bandhati {kullaṃ jano ca bandhati (syā0), kullaṃ hi jano  pabandhati (sī0 pī0 ka0)}, tiṇṇā {nitiṇṇā, na tiṇṇā  (ka0)} medhāvino janā''ti.. </p>
              <p>[06] paṭhamabhāṇavāro. </p>
            </h4>
            <h4>
              <h4n> ariyasaccakathā </h4n>
              <p>[03] 155^b^.^eb^ atha ^a^V2.0071^ea^ ^a^P2.0090^ea^ kho bhagavā āyasmantaṃ ānandaṃ āmantesi  -- ``āyāmānanda, yena koṭigāmo tenupasaṅkamissāmā''ti.  ``evaṃ, bhante''ti kho āyasmā ānando bhagavato paccassosi. atha  kho bhagavā mahatā bhikkhusaṅghena saddhiṃ yena koṭigāmo tadavasari.  tatra sudaṃ ^a^T2.0107^ea^ bhagavā koṭigāme viharati. tatra kho bhagavā bhikkhū  āmantesi --</p>
              <p>[03] ``catunnaṃ ^a^M2.0077^ea^, bhikkhave, ariyasaccānaṃ ananubodhā appaṭivedhā  evamidaṃ dīghamaddhānaṃ sandhāvitaṃ saṃsaritaṃ mamañceva tumhākañca.  katamesaṃ catunnaṃ? dukkhassa, bhikkhave, ariyasaccassa ananubodhā  appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva  tumhākañca. dukkhasamudayassa, bhikkhave, ariyasaccassa ananubodhā  appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva  tumhākañca. dukkhanirodhassa, bhikkhave, ariyasaccassa ananubodhā  appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva  tumhākañca. dukkhanirodhagāminiyā paṭipadāya, bhikkhave,  ariyasaccassa ananubodhā appaṭivedhā evamidaṃ dīghamaddhānaṃ sandhāvitaṃ  saṃsaritaṃ mamañceva tumhākañca. tayidaṃ, bhikkhave, dukkhaṃ ariyasaccaṃ  anubuddhaṃ paṭividdhaṃ, dukkhasamudayaṃ {dukkhasamudayo (syā0)} ariyasaccaṃ anubuddhaṃ paṭividdhaṃ,  dukkhanirodhaṃ {dukkhanirodho (syā0)} ariyasaccaṃ anubuddhaṃ paṭividdhaṃ, dukkhanirodhagāminī  paṭipadā ariyasaccaṃ anubuddhaṃ paṭividdhaṃ, ucchinnā bhavataṇhā, khīṇā  bhavanetti, natthidāni punabbhavo''ti. idamavoca bhagavā. idaṃ  vatvāna sugato athāparaṃ etadavoca satthā -- </p>
              <p>[21] ``catunnaṃ ^a^P2.0091^ea^ ariyasaccānaṃ, yathābhūtaṃ adassanā. </p>
              <p>[22] saṃsitaṃ dīghamaddhānaṃ, tāsu tāsveva jātisu.. </p>
              <p>[21] tāni etāni diṭṭhāni, bhavanetti samūhatā. </p>
              <p>[22] ucchinnaṃ mūlaṃ dukkhassa, natthi dāni punabbhavo''ti..</p>
              <p>[03] tatrapi ^a^T2.0108^ea^ sudaṃ bhagavā koṭigāme viharanto etadeva bahulaṃ bhikkhūnaṃ  dhammiṃ kathaṃ karoti -- ``iti sīlaṃ, iti samādhi, iti paññā.  sīlaparibhāvito samādhi mahapphalo hoti mahānisaṃso.  samādhiparibhāvitā paññā mahapphalā hoti mahānisaṃsā.  paññāparibhāvitaṃ cittaṃ sammadeva āsavehi vimuccati, seyyathidaṃ --  kāmāsavā, bhavāsavā, avijjāsavā''ti. </p>
            </h4>
            <h4>
              <h4n> anāvattidhammasambodhiparāyaṇā </h4n>
              <p>[03] 156^b^.^eb^ atha ^a^V2.0072^ea^ kho bhagavā koṭigāme yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  nātikā {nādikā (syā0 pī0)} tenupaṅkamissāmā''ti. ``evaṃ, bhante''ti kho āyasmā  ānando bhagavato ^a^M2.0078^ea^ paccassosi. atha kho bhagavā mahatā  bhikkhusaṅghena saddhiṃ yena nātikā tadavasari. tatrapi sudaṃ bhagavā  nātike viharati giñjakāvasathe. atha kho āyasmā ānando yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho āyasmā ānando bhagavantaṃ  etadavoca -- ``sāḷho nāma, bhante, bhikkhu nātike kālaṅkato,  tassa kā gati, ko abhisamparāyo? nandā nāma, bhante, bhikkhunī  nātike kālaṅkatā, tassā kā gati, ko abhisamparāyo? sudatto ^a^P2.0092^ea^   nāma, bhante, upāsako nātike kālaṅkato, tassa kā gati, ko  abhisamparāyo? sujātā nāma, bhante, upāsikā nātike kālaṅkatā,  tassā kā gati ^a^T2.0109^ea^, ko abhisamparāyo? kukkuṭo {kakudho (syā0)} nāma, bhante, upāsako  nātike kālaṅkato, tassa kā gati, ko abhisamparāyo? kāḷimbo {kāliṅgo  (pī0), kāraḷimbo (syā0)}  nāma, bhante, upāsako...pe0... nikaṭo nāma, bhante, upāsako...  kaṭissaho {kaṭissabho (sī0 pī0)} nāma, bhante, upāsako... tuṭṭho nāma, bhante, upāsako...  santuṭṭho nāma, bhante, upāsako... bhaddo {bhaṭo (syā0)} nāma, bhante, upāsako...  subhaddo {subhaṭo (syā0)} nāma, bhante, upāsako nātike kālaṅkato, tassa kā gati,  ko abhisamparāyo''ti? </p>
              <p>[03] 157^b^.^eb^ ``sāḷho, ānanda, bhikkhu āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja vihāsi. nandā, ānanda, bhikkhunī pañcannaṃ  orambhāgiyānaṃ saṃyojanānaṃ parikkhayā opapātikā tattha  parinibbāyinī anāvattidhammā tasmā lokā. sudatto, ānanda,  upāsako tiṇṇaṃ saṃyojanānaṃ parikkhayā rāgadosamohānaṃ tanuttā  sakadāgāmī sakideva imaṃ lokaṃ āgantvā dukkhassantaṃ karissati.  sujātā, ānanda, upāsikā tiṇṇaṃ saṃyojanānaṃ parikkhayā sotāpannā  avinipātadhammā niyatā sambodhiparāyaṇā {parāyanā (sī0 syā0 pī0 ka0)}. kukkuṭo, ānanda,  upāsako pañcannaṃ orambhāgiyānaṃ saṃyojanānaṃ parikkhayā opapātiko  tattha parinibbāyī anāvattidhammo tasmā lokā. kāḷimbo,  ānanda, upāsako...pe0... nikaṭo, ānanda, upāsako...  kaṭissaho ^a^M2.0079^ea^, ānanda, upāsako... tuṭṭho, ānanda, upāsako  ^a^T2.0110^ea^ ... santuṭṭho, ānanda, upāsako... bhaddo, ānanda, upāsako... subhaddo,  ānanda, upāsako pañcannaṃ orambhāgiyānaṃ saṃyojanānaṃ parikkhayā  opapātiko tattha parinibbāyī anāvattidhammo tasmā lokā ^a^P2.0093^ea^.  paropaññāsaṃ, ānanda, nātike upāsakā ^a^V2.0073^ea^ kālaṅkatā, pañcannaṃ  orambhāgiyānaṃ saṃyojanānaṃ parikkhayā opapātikā tattha  parinibbāyino anāvattidhammā tasmā lokā. sādhikā navuti {chādhikā navuti  (syā0)},  ānanda, nātike upāsakā kālaṅkatā tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmino sakideva imaṃ lokaṃ āgantvā  dukkhassantaṃ karissanti. sātirekāni {dasātirekāni (syā0)}, ānanda, pañcasatāni  nātike upāsakā kālaṅkatā, tiṇṇaṃ saṃyojanānaṃ parikkhayā sotāpannā  avinipātadhammā niyatā sambodhiparāyaṇā. </p>
            </h4>
            <h4>
              <h4n> dhammādāsadhammapariyāyā </h4n>
              <p>[03] 158^b^.^eb^ ``anacchariyaṃ kho panetaṃ, ānanda, yaṃ  manussabhūto kālaṅkareyya. tasmiṃyeva {tasmiṃ tasmiṃ ce (sī0 pī0), tasmiṃ  tasmiṃ kho (syā0)} kālaṅkate tathāgataṃ upasaṅkamitvā  etamatthaṃ pucchissatha, vihesā hesā, ānanda, tathāgatassa.  tasmātihānanda, dhammādāsaṃ nāma dhammapariyāyaṃ desessāmi, yena  samannāgato ariyasāvako ākaṅkhamāno attanāva attānaṃ byākareyya  -- `khīṇanirayomhi khīṇatiracchānayoni ^a^T2.0111^ea^ khīṇapettivisayo  khīṇāpāyaduggativinipāto, sotāpannohamasmi avinipātadhammo  niyato sambodhiparāyaṇo'ti. </p>
              <p>[03] 159^b^.^eb^ ``katamo ca so, ānanda, dhammādāso  dhammapariyāyo, yena samannāgato ariyasāvako ākaṅkhamāno attanāva  attānaṃ byākareyya -- `khīṇanirayomhi khīṇatiracchānayoni  khīṇapettivisayo khīṇāpāyaduggativinipāto, sotāpannohamasmi  avinipātadhammo niyato sambodhiparāyaṇo'ti?</p>
              <p>[03] ``idhānanda ^a^M2.0080^ea^, ariyasāvako buddhe aveccappasādena samannāgato  hoti -- `itipi so bhagavā arahaṃ sammāsambuddho vijjācaraṇasampanno  sugato lokavidū anuttaro purisadammasārathi satthā devamanussānaṃ  buddho bhagavā'ti.</p>
              <p>[03] ``dhamme aveccappasādena samannāgato hoti -- `svākkhāto  bhagavatā dhammo sandiṭṭhiko akāliko ehipassiko opaneyyiko  paccattaṃ veditabbo viññūhī'ti.</p>
              <p>[03] ``saṅghe aveccappasādena samannāgato hoti -- `suppaṭipanno  bhagavato sāvakasaṅgho, ujuppaṭipanno bhagavato sāvakasaṅgho,  ñāyappaṭipanno ^a^P2.0094^ea^ bhagavato sāvakasaṅgho, sāmīcippaṭipanno bhagavato ^a^V2.0074^ea^   sāvakasaṅgho yadidaṃ cattāri purisayugāni aṭṭha purisapuggalā, esa  bhagavato sāvakasaṅgho āhuneyyo pāhuneyyo dakkhiṇeyyo  añjalikaraṇīyo anuttaraṃ puññakkhettaṃ lokassā'ti.</p>
              <p>[03] ``ariyakantehi sīlehi samannāgato hoti akhaṇḍehi  acchiddehi asabalehi akammāsehi bhujissehi viññūpasatthehi  aparāmaṭṭhehi samādhisaṃvattanikehi.</p>
              <p>[03] ``ayaṃ kho so, ānanda, dhammādāso dhammapariyāyo, yena  samannāgato ariyasāvako ākaṅkhamāno attanāva attānaṃ byākareyya  -- `khīṇanirayomhi khīṇatiracchānayoni khīṇapettivisayo  khīṇāpāyaduggativinipāto, sotāpannohamasmi avinipātadhammo  niyato sambodhiparāyaṇo'''ti.</p>
              <p>[03] tatrapi ^a^T2.0112^ea^ sudaṃ bhagavā nātike viharanto giñjakāvasathe etadeva  bahulaṃ bhikkhūnaṃ dhammiṃ kathaṃ karoti --</p>
              <p>[03] ``iti sīlaṃ iti samādhi iti paññā. sīlaparibhāvito  samādhi mahapphalo hoti mahānisaṃso. samādhiparibhāvitā paññā  mahapphalā hoti mahānisaṃsā. paññāparibhāvitaṃ cittaṃ sammadeva  āsavehi vimuccati, seyyathidaṃ -- kāmāsavā, bhavāsavā,  avijjāsavā''ti. </p>
              <p>[03] 160^b^.^eb^ atha ^a^M2.0081^ea^ kho bhagavā nātike yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  vesālī tenupasaṅkamissāmā''ti. ``evaṃ, bhante''ti kho āyasmā  ānando bhagavato paccassosi. atha kho bhagavā mahatā  bhikkhusaṅghena saddhiṃ yena vesālī tadavasari. tatra sudaṃ bhagavā  vesāliyaṃ viharati ambapālivane. tatra kho bhagavā bhikkhū  āmantesi --</p>
              <p>[03] ``sato, bhikkhave, bhikkhu vihareyya sampajāno, ayaṃ vo  amhākaṃ anusāsanī. kathañca, bhikkhave, bhikkhu sato hoti?  idha, bhikkhave, bhikkhu kāye kāyānupassī viharati ātāpī  sampajāno satimā ^a^P2.0095^ea^ vineyya loke abhijjhādomanassaṃ. vedanāsu  vedanānupassī...pe0... citte cittānupassī...pe0... dhammesu dhammānupassī  viharati ātāpī sampajāno satimā vineyya loke abhijjhādomanassaṃ.  evaṃ kho, bhikkhave, bhikkhu sato hoti.</p>
              <p>[03] ``kathañca ^a^V2.0075^ea^, bhikkhave, bhikkhu sampajāno hoti? idha,  bhikkhave, bhikkhu abhikkante paṭikkante sampajānakārī hoti,  ālokite vilokite sampajānakārī hoti, samiñjite ^a^T2.0113^ea^ pasārite  sampajānakārī hoti, saṅghāṭipattacīvaradhāraṇe sampajānakārī hoti,  asite pīte khāyite sāyite sampajānakārī hoti,  uccārapassāvakamme sampajānakārī hoti, gate ṭhite nisinne sutte  jāgarite bhāsite tuṇhībhāve sampajānakārī hoti. evaṃ kho,  bhikkhave, bhikkhu sampajāno hoti. sato, bhikkhave, bhikkhu  vihareyya sampajāno, ayaṃ vo amhākaṃ anusāsanī''ti. </p>
            </h4>
            <h4>
              <h4n> ambapālīgaṇikā </h4n>
              <p>[03] 161^b^.^eb^ assosi kho ambapālī gaṇikā -- ``bhagavā  kira vesāliṃ anuppatto vesāliyaṃ viharati mayhaṃ ambavane''ti. atha  kho ambapālī gaṇikā bhaddāni bhaddāni yānāni yojāpetvā bhaddaṃ bhaddaṃ  yānaṃ abhiruhitvā bhaddehi bhaddehi yānehi vesāliyā niyyāsi. yena  sako ārāmo tena pāyāsi. yāvatikā yānassa bhūmi, yānena  gantvā, yānā paccorohitvā pattikāva yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ ^a^M2.0082^ea^   nisinnaṃ kho ambapāliṃ gaṇikaṃ bhagavā dhammiyā kathāya sandassesi  samādapesi samuttejesi sampahaṃsesi. atha kho ambapālī gaṇikā  bhagavatā dhammiyā kathāya sandassitā samādapitā samuttejitā  sampahaṃsitā bhagavantaṃ etadavoca -- ``adhivāsetu me, bhante, bhagavā  svātanāya bhattaṃ saddhiṃ bhikkhusaṅghenā''ti. adhivāsesi bhagavā  tuṇhībhāvena. atha kho ambapālī gaṇikā bhagavato adhivāsanaṃ  viditvā uṭṭhāyāsanā bhagavantaṃ abhivādetvā padakkhiṇaṃ katvā pakkāmi.</p>
              <p>[03] assosuṃ ^a^T2.0114^ea^ kho vesālikā licchavī -- ``bhagavā kira vesāliṃ ^a^P2.0096^ea^   anuppatto vesāliyaṃ viharati ambapālivane''ti. atha kho te  licchavī bhaddāni bhaddāni yānāni yojāpetvā bhaddaṃ bhaddaṃ yānaṃ  abhiruhitvā bhaddehi bhaddehi yānehi vesāliyā niyyiṃsu. tatra ekacce  licchavī nīlā honti nīlavaṇṇā nīlavatthā nīlālaṅkārā, ekacce  licchavī pītā honti pītavaṇṇā pītavatthā pītālaṅkārā, ekacce  licchavī lohitā honti lohitavaṇṇā lohitavatthā lohitālaṅkārā,  ekacce licchavī odātā honti odātavaṇṇā odātavatthā  odātālaṅkārā. atha kho ambapālī gaṇikā daharānaṃ daharānaṃ  licchavīnaṃ akkhena akkhaṃ cakkena cakkaṃ yugena yugaṃ paṭivaṭṭesi {parivattesi (vi0  mahāvagga)}. atha  kho te licchavī ambapāliṃ gaṇikaṃ etadavocuṃ -- ``kiṃ, je  ambapāli ^a^V2.0076^ea^, daharānaṃ daharānaṃ licchavīnaṃ akkhena akkhaṃ cakkena cakkaṃ  yugena yugaṃ paṭivaṭṭesī''ti? ``tathā hi pana me, ayyaputtā, bhagavā  nimantito svātanāya bhattaṃ saddhiṃ bhikkhusaṅghenā''ti. ``dehi, je  ambapāli, etaṃ {ekaṃ (ka0)} bhattaṃ satasahassenā''ti. ``sacepi me, ayyaputtā,  vesāliṃ sāhāraṃ dassatha {dajjeyyātha (vi0 mahāvagga)}, evamahaṃ taṃ {evampi  mahantaṃ (syā0), evaṃ mahantaṃ (sī0 pī0)} bhattaṃ na dassāmī''ti  {neva dajjāhaṃ taṃ bhattanti (vi0 mahāvagga)}. atha kho  te licchavī aṅguliṃ phoṭesuṃ -- ``jitamha {jitamhā (bahūsu)} vata bho ambakāya,  jitamha vata bho ambakāyā''ti {``jitamhā vata bho ambapālikāya vañcitamhā  vata bho ambapālikāyā''ti (syā0)}.</p>
              <p>[03] atha kho te licchavī yena ^a^T2.0115^ea^ ambapālivanaṃ tena pāyiṃsu.  addasā kho bhagavā te licchavī dūratova āgacchante. disvāna  bhikkhū āmantesi -- ``yesaṃ ^a^M2.0083^ea^ {yehi (vi0 mahāvagga)}, bhikkhave, bhikkhūnaṃ devā tāvatiṃsā  adiṭṭhapubbā, oloketha, bhikkhave, licchaviparisaṃ; apaloketha,  bhikkhave ^a^P2.0097^ea^, licchaviparisaṃ; upasaṃharatha, bhikkhave, licchaviparisaṃ --  tāvatiṃsasadisa''nti. atha kho te licchavī yāvatikā yānassa  bhūmi, yānena gantvā, yānā paccorohitvā pattikāva yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinne kho te licchavī bhagavā dhammiyā  kathāya sandassesi samādapesi samuttejesi sampahaṃsesi. atha kho te  licchavī bhagavatā dhammiyā kathāya sandassitā samādapitā  samuttejitā sampahaṃsitā bhagavantaṃ etadavocuṃ -- ``adhivāsetu no,  bhante, bhagavā svātanāya bhattaṃ saddhiṃ bhikkhusaṅghenā''ti. atha kho  bhagavā te licchavī etadavoca -- ``adhivutthaṃ {adhivāsitaṃ (syā0)} kho me, licchavī,  svātanāya ambapāliyā gaṇikāya bhatta''nti. atha kho te licchavī  aṅguliṃ phoṭesuṃ -- ``jitamha vata bho ambakāya, jitamha vata bho  ambakāyā''ti. atha kho te licchavī bhagavato bhāsitaṃ  abhinanditvā anumoditvā uṭṭhāyāsanā bhagavantaṃ abhivādetvā  padakkhiṇaṃ katvā pakkamiṃsu. </p>
              <p>[03] 162^b^.^eb^ atha kho ambapālī gaṇikā tassā rattiyā  accayena sake ārāme paṇītaṃ khādanīyaṃ bhojanīyaṃ paṭiyādāpetvā  bhagavato kālaṃ ^a^T2.0116^ea^ ārocāpesi -- ``kālo, bhante, niṭṭhitaṃ bhatta''nti.  atha kho bhagavā pubbaṇhasamayaṃ nivāsetvā pattacīvaramādāya saddhiṃ  bhikkhusaṅghena yena ambapāliyā gaṇikāya nivesanaṃ tenupasaṅkami;  upasaṅkamitvā paññatte āsane nisīdi. atha kho ambapālī  gaṇikā buddhappamukhaṃ bhikkhusaṅghaṃ paṇītena khādanīyena bhojanīyena  sahatthā santappesi sampavāresi. atha kho ambapālī gaṇikā  bhagavantaṃ bhuttāviṃ onītapattapāṇiṃ aññataraṃ nīcaṃ āsanaṃ gahetvā  ekamantaṃ ^a^P2.0098^ea^ nisīdi. ekamantaṃ nisinnā kho ambapālī gaṇikā  bhagavantaṃ etadavoca -- ``imāhaṃ, bhante, ārāmaṃ buddhappamukhassa  bhikkhusaṅghassa dammī''ti. paṭiggahesi bhagavā ārāmaṃ. atha kho  bhagavā ambapāliṃ gaṇikaṃ dhammiyā kathāya ^a^V2.0077^ea^ sandassetvā samādapetvā  samuttejetvā sampahaṃsetvā uṭṭhāyāsanā pakkāmi. tatrapi sudaṃ bhagavā  vesāliyaṃ viharanto ambapālivane etadeva bahulaṃ bhikkhūnaṃ dhammiṃ kathaṃ  karoti ^a^M2.0084^ea^ -- ``iti sīlaṃ, iti samādhi, iti paññā.  sīlaparibhāvito samādhi mahapphalo hoti mahānisaṃso.  samādhiparibhāvitā paññā mahapphalā hoti mahānisaṃsā.  paññāparibhāvitaṃ cittaṃ sammadeva āsavehi vimuccati, seyyathidaṃ --  kāmāsavā, bhavāsavā, avijjāsavā''ti. </p>
            </h4>
            <h4>
              <h4n> veḷuvagāmavassūpagamanaṃ </h4n>
              <p>[03] 163^b^.^eb^ atha kho bhagavā ambapālivane yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  veḷuvagāmako {beḷuvagāmako (sī0 pī0)} tenupasaṅkamissāmā''ti. ``evaṃ, bhante''ti kho  āyasmā ānando ^a^T2.0117^ea^ bhagavato paccassosi. atha kho bhagavā mahatā  bhikkhusaṅghena saddhiṃ yena veḷuvagāmako tadavasari. tatra sudaṃ bhagavā  veḷuvagāmake viharati. tatra kho bhagavā bhikkhū āmantesi --  ``etha tumhe, bhikkhave, samantā vesāliṃ yathāmittaṃ yathāsandiṭṭhaṃ  yathāsambhattaṃ vassaṃ upetha {upagacchatha (syā0)}. ahaṃ pana idheva veḷuvagāmake vassaṃ  upagacchāmī''ti. ``evaṃ, bhante''ti kho te bhikkhū bhagavato  paṭissutvā samantā vesāliṃ yathāmittaṃ yathāsandiṭṭhaṃ yathāsambhattaṃ ^a^P2.0099^ea^ vassaṃ  upagacchiṃsu. bhagavā pana tattheva veḷuvagāmake vassaṃ upagacchi. </p>
              <p>[03] 164^b^.^eb^ atha kho bhagavato vassūpagatassa kharo ābādho  uppajji, bāḷhā vedanā vattanti māraṇantikā. tā sudaṃ bhagavā sato  sampajāno adhivāsesi avihaññamāno. atha kho bhagavato  etadahosi -- ``na kho metaṃ patirūpaṃ, yvāhaṃ anāmantetvā upaṭṭhāke  anapaloketvā bhikkhusaṅghaṃ parinibbāyeyyaṃ. yaṃnūnāhaṃ imaṃ ābādhaṃ  vīriyena paṭipaṇāmetvā jīvitasaṅkhāraṃ adhiṭṭhāya vihareyya''nti.  atha kho bhagavā taṃ ābādhaṃ vīriyena paṭipaṇāmetvā jīvitasaṅkhāraṃ  adhiṭṭhāya vihāsi. atha kho bhagavato so ābādho paṭipassambhi.  atha kho bhagavā gilānā vuṭṭhito {gilānavuṭṭhito (saddanīti)} aciravuṭṭhito gelaññā vihārā  nikkhamma vihārapacchāyāyaṃ paññatte āsane nisīdi. atha kho  āyasmā ānando yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ ^a^T2.0118^ea^ nisīdi. ekamantaṃ nisinno kho āyasmā  ānando bhagavantaṃ ^a^M2.0085^ea^ etadavoca -- ``diṭṭho me, bhante, bhagavato phāsu;  diṭṭhaṃ me, bhante, bhagavato khamanīyaṃ, api ca me, bhante, madhurakajāto  viya kāyo. disāpi me na pakkhāyanti; dhammāpi maṃ na paṭibhanti  bhagavato gelaññena, api ca me, bhante, ahosi kācideva assāsamattā ^a^V2.0078^ea^   -- `na tāva bhagavā parinibbāyissati, na yāva bhagavā bhikkhusaṅghaṃ  ārabbha kiñcideva udāharatī'''ti. </p>
              <p>[03] 165^b^.^eb^ ``kiṃ ^a^P2.0100^ea^ panānanda, bhikkhusaṅgho mayi  paccāsīsati {paccāsiṃsati (sī0 syā0)}? desito, ānanda, mayā dhammo anantaraṃ abāhiraṃ  karitvā. natthānanda, tathāgatassa dhammesu ācariyamuṭṭhi. yassa  nūna, ānanda, evamassa -- `ahaṃ bhikkhusaṅghaṃ pariharissāmī'ti vā  `mamuddesiko bhikkhusaṅgho'ti vā, so nūna, ānanda, bhikkhusaṅghaṃ  ārabbha kiñcideva udāhareyya. tathāgatassa kho, ānanda, na evaṃ  hoti -- `ahaṃ bhikkhusaṅghaṃ pariharissāmī'ti vā `mamuddesiko  bhikkhusaṅgho'ti vā. sakiṃ {kiṃ (sī0 pī0)}, ānanda, tathāgato bhikkhusaṅghaṃ  ārabbha kiñcideva udāharissati. ahaṃ kho panānanda, etarahi  jiṇṇo vuddho mahallako addhagato vayoanuppatto. āsītiko me  vayo vattati. seyyathāpi, ānanda, jajjarasakaṭaṃ veṭhamissakena {veḷumissakena  (syā0), veghamissakena (pī0), vedhamissakena, vekhamissakena  (ka0)}  yāpeti, evameva kho, ānanda, veṭhamissakena maññe tathāgatassa kāyo  yāpeti. yasmiṃ, ānanda, samaye tathāgato sabbanimittānaṃ  amanasikārā ekaccānaṃ vedanānaṃ nirodhā animittaṃ cetosamādhiṃ  upasampajja viharati, phāsutaro, ānanda, tasmiṃ samaye tathāgatassa ^a^T2.0119^ea^  kāyo hoti. tasmātihānanda, attadīpā viharatha attasaraṇā  anaññasaraṇā, dhammadīpā dhammasaraṇā anaññasaraṇā. kathañcānanda,  bhikkhu attadīpo viharati attasaraṇo anaññasaraṇo, dhammadīpo  dhammasaraṇo anaññasaraṇo? idhānanda, bhikkhu kāye kāyānupassī  viharati atāpī sampajāno satimā, vineyya loke  abhijjhādomanassaṃ. vedanāsu...pe0... citte...pe0... dhammesu dhammānupassī  viharati ātāpī  sampajāno satimā, vineyya loke abhijjhādomanassaṃ. evaṃ kho,  ānanda, bhikkhu attadīpo viharati attasaraṇo anaññasaraṇo,  dhammadīpo dhammasaraṇo anaññasaraṇo ^a^M2.0086^ea^. ye ^a^P2.0101^ea^ hi keci, ānanda,  etarahi vā mama vā accayena attadīpā viharissanti attasaraṇā  anaññasaraṇā, dhammadīpā dhammasaraṇā anaññasaraṇā, tamatagge me te,  ānanda, bhikkhū bhavissanti ye keci sikkhākāmā''ti. </p>
              <p>[06] dutiyabhāṇavāro. </p>
            </h4>
            <h4>
              <h4n> nimittobhāsakathā </h4n>
              <p>[03] 166^b^.^eb^ atha ^a^V2.0079^ea^ ^a^P2.0102^ea^ kho bhagavā pubbaṇhasamayaṃ nivāsetvā  pattacīvaramādāya vesāliṃ piṇḍāya pāvisi. vesāliyaṃ piṇḍāya  caritvā pacchābhattaṃ piṇḍapātapaṭikkanto āyasmantaṃ ānandaṃ āmantesi  -- ``gaṇhāhi, ānanda, nisīdanaṃ, yena cāpālaṃ cetiyaṃ {pāvālaṃ (cetiyaṃ  (syā0)}  tenupasaṅkamissāma divā vihārāyā''ti. ``evaṃ, bhante''ti kho  āyasmā ānando bhagavato paṭissutvā nisīdanaṃ ādāya bhagavantaṃ  piṭṭhito piṭṭhito anubandhi. atha ^a^T2.0120^ea^ kho bhagavā yena cāpālaṃ cetiyaṃ  tenupasaṅkami; upasaṅkamitvā paññatte āsane nisīdi. āyasmāpi  kho ānando bhagavantaṃ abhivādetvā ekamantaṃ nisīdi. </p>
              <p>[03] 167^b^.^eb^ ekamantaṃ nisinnaṃ kho āyasmantaṃ ānandaṃ  bhagavā etadavoca -- ``ramaṇīyā, ānanda, vesālī, ramaṇīyaṃ udenaṃ  cetiyaṃ, ramaṇīyaṃ gotamakaṃ cetiyaṃ, ramaṇīyaṃ sattambaṃ {sattambakaṃ (pī0)} cetiyaṃ, ramaṇīyaṃ  bahuputtaṃ cetiyaṃ, ramaṇīyaṃ sārandadaṃ cetiyaṃ, ramaṇīyaṃ cāpālaṃ cetiyaṃ.  yassa ^a^P2.0103^ea^ kassaci, ānanda, cattāro iddhipādā bhāvitā bahulīkatā  yānīkatā vatthukatā anuṭṭhitā paricitā susamāraddhā, so  ākaṅkhamāno kappaṃ vā tiṭṭheyya kappāvasesaṃ vā. tathāgatassa kho,  ānanda, cattāro iddhipādā bhāvitā bahulīkatā yānīkatā vatthukatā  anuṭṭhitā paricitā susamāraddhā, so ākaṅkhamāno {ākaṅkhamāno (?)}, ānanda,  tathāgato kappaṃ vā tiṭṭheyya kappāvasesaṃ vā''ti. evampi kho  āyasmā ānando bhagavatā oḷārike nimitte kayiramāne oḷārike  obhāse kayiramāne nāsakkhi paṭivijjhituṃ; na bhagavantaṃ yāci --  ``tiṭṭhatu, bhante, bhagavā kappaṃ, tiṭṭhatu sugato kappaṃ bahujanahitāya  bahujanasukhāya lokānukampāya atthāya hitāya sukhāya  devamanussāna''nti, yathā taṃ mārena pariyuṭṭhitacitto. dutiyampi ^a^M2.0087^ea^ kho  bhagavā...pe0... tatiyampi kho bhagavā āyasmantaṃ ānandaṃ āmantesi  -- ``ramaṇīyā, ānanda, vesālī, ramaṇīyaṃ udenaṃ cetiyaṃ, ramaṇīyaṃ  gotamakaṃ cetiyaṃ, ramaṇīyaṃ sattambaṃ cetiyaṃ, ramaṇīyaṃ bahuputtaṃ ^a^T2.0121^ea^ cetiyaṃ,  ramaṇīyaṃ sārandadaṃ cetiyaṃ, ramaṇīyaṃ cāpālaṃ cetiyaṃ. yassa  kassaci, ānanda, cattāro iddhipādā bhāvitā bahulīkatā yānīkatā  vatthukatā anuṭṭhitā paricitā susamāraddhā, so ākaṅkhamāno kappaṃ  vā tiṭṭheyya kappāvasesaṃ vā. tathāgatassa kho, ānanda, cattāro  iddhipādā bhāvitā bahulīkatā yānīkatā vatthukatā anuṭṭhitā paricitā  susamāraddhā, so ākaṅkhamāno, ānanda, tathāgato kappaṃ vā tiṭṭheyya  kappāvasesaṃ vā''ti. evampi kho āyasmā ānando bhagavatā  oḷārike nimitte kayiramāne oḷārike obhāse kayiramāne  nāsakkhi paṭivijjhituṃ ^a^P2.0104^ea^; na bhagavantaṃ yāci -- ``tiṭṭhatu ^a^V2.0080^ea^, bhante,  bhagavā kappaṃ, tiṭṭhatu sugato kappaṃ bahujanahitāya bahujanasukhāya  lokānukampāya atthāya hitāya sukhāya devamanussāna''nti, yathā taṃ  mārena pariyuṭṭhitacitto. atha kho bhagavā āyasmantaṃ ānandaṃ  āmantesi -- ``gaccha tvaṃ, ānanda, yassadāni kālaṃ maññasī''ti.  ``evaṃ, bhante''ti kho āyasmā ānando bhagavato paṭissutvā  uṭṭhāyāsanā bhagavantaṃ abhivādetvā padakkhiṇaṃ katvā avidūre  aññatarasmiṃ rukkhamūle nisīdi. </p>
            </h4>
            <h4>
              <h4n> mārayācanakathā </h4n>
              <p>[03] 168^b^.^eb^ atha kho māro pāpimā acirapakkante  āyasmante ānande yena bhagavā tenupasaṅkami; upasaṅkamitvā ekamantaṃ  aṭṭhāsi. ekamantaṃ ṭhito kho māro pāpimā bhagavantaṃ etadavoca --  ``parinibbātudāni, bhante, bhagavā, parinibbātu sugato,  parinibbānakālo ^a^T2.0122^ea^ dāni, bhante, bhagavato. bhāsitā kho panesā,  bhante, bhagavatā vācā -- `na tāvāhaṃ, pāpima, parinibbāyissāmi,  yāva me bhikkhū na sāvakā bhavissanti viyattā vinītā visāradā  bahussutā dhammadharā dhammānudhammappaṭipannā sāmīcippaṭipannā  anudhammacārino, sakaṃ ācariyakaṃ uggahetvā ācikkhissanti  desessanti paññapessanti paṭṭhapessanti vivarissanti vibhajissanti  uttānī {uttāniṃ (ka0), uttāni (sī0 pī0)} karissanti, uppannaṃ parappavādaṃ sahadhammena suniggahitaṃ  niggahetvā sappāṭihāriyaṃ dhammaṃ desessantī'ti ^a^M2.0088^ea^. etarahi kho pana,  bhante, bhikkhū bhagavato sāvakā viyattā vinītā visāradā bahussutā  dhammadharā dhammānudhammappaṭipannā ^a^P2.0105^ea^ sāmīcippaṭipannā anudhammacārino,  sakaṃ ācariyakaṃ uggahetvā ācikkhanti desenti paññapenti paṭṭhapenti  vivaranti vibhajanti uttānīkaronti, uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desenti. parinibbātudāni,   bhante, bhagavā, parinibbātu sugato, parinibbānakālodāni, bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima, parinibbāyissāmi, yāva me bhikkhuniyo na sāvikā  bhavissanti viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacāriniyo, sakaṃ  ācariyakaṃ uggahetvā ācikkhissanti desessanti paññapessanti  paṭṭhapessanti vivarissanti vibhajissanti uttānīkarissanti, uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessantī'ti ^a^T2.0123^ea^. etarahi kho pana, bhante, bhikkhuniyo bhagavato  sāvikā viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacāriniyo ^a^V2.0081^ea^, sakaṃ  ācariyakaṃ uggahetvā ācikkhanti desenti paññapenti paṭṭhapenti  vivaranti vibhajanti uttānīkaronti, uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desenti. parinibbātudāni,   bhante, bhagavā, parinibbātu sugato, parinibbānakālodāni, bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima, parinibbāyissāmi, yāva me upāsakā na sāvakā  bhavissanti viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacārino, sakaṃ  ācariyakaṃ uggahetvā ācikkhissanti desessanti paññapessanti  paṭṭhapessanti vivarissanti vibhajissanti uttānīkarissanti, uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessantī'ti. etarahi kho pana, bhante, upāsakā bhagavato sāvakā  viyattā vinītā visāradā bahussutā dhammadharā dhammānudhammappaṭipannā  sāmīcippaṭipannā anudhammacārino, sakaṃ ācariyakaṃ uggahetvā  ācikkhanti desenti paññapenti paṭṭhapenti vivaranti vibhajanti  uttānīkaronti, uppannaṃ parappavādaṃ sahadhammena suniggahitaṃ niggahetvā  sappāṭihāriyaṃ dhammaṃ desenti. parinibbātudāni ^a^M2.0089^ea^, bhante, bhagavā,  parinibbātu sugato, parinibbānakālodāni ^a^T2.0124^ea^, bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima parinibbāyissāmi, yāva me upāsikā na sāvikā  bhavissanti viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacāriniyo, sakaṃ  ācariyakaṃ uggahetvā ācikkhissanti desessanti paññapessanti  paṭṭhapessanti vivarissanti vibhajissanti uttānīkarissanti, uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessantī'ti. etarahi kho pana, bhante, upāsikā bhagavato  sāvikā viyattā vinītā visāradā bahussutā dhammadharā  dhammānudhammappaṭipannā sāmīcippaṭipannā anudhammacāriniyo, sakaṃ  ācariyakaṃ ^a^P2.0106^ea^ uggahetvā ācikkhanti desenti paññapenti paṭṭhapenti  vivaranti vibhajanti uttānīkaronti, uppannaṃ parappavādaṃ sahadhammena  suniggahitaṃ niggahetvā sappāṭihāriyaṃ dhammaṃ desenti. parinibbātudāni,   bhante, bhagavā, parinibbātu sugato, parinibbānakālodāni, bhante, bhagavato.</p>
              <p>[03] ``bhāsitā kho panesā, bhante, bhagavatā vācā -- `na tāvāhaṃ,  pāpima, parinibbāyissāmi ^a^V2.0082^ea^, yāva me idaṃ brahmacariyaṃ na iddhaṃ ceva  bhavissati phītañca vitthārikaṃ bāhujaññaṃ puthubhūtaṃ yāva devamanussehi  suppakāsita'nti. etarahi kho pana, bhante, bhagavato brahmacariyaṃ iddhaṃ  ceva phītañca vitthārikaṃ bāhujaññaṃ puthubhūtaṃ, yāva devamanussehi  suppakāsitaṃ. parinibbātudāni, bhante, bhagavā, parinibbātu   sugato, parinibbānakālodāni, bhante, bhagavato''ti ^a^T2.0125^ea^.</p>
              <p>[03] evaṃ vutte bhagavā māraṃ pāpimantaṃ etadavoca -- ``appossukko  tvaṃ, pāpima, hohi, na ciraṃ tathāgatassa parinibbānaṃ bhavissati.  ito tiṇṇaṃ māsānaṃ accayena tathāgato parinibbāyissatī''ti. </p>
            </h4>
            <h4>
              <h4n> āyusaṅkhāraossajjanaṃ </h4n>
              <p>[03] 169^b^.^eb^ atha kho bhagavā cāpāle cetiye sato  sampajāno āyusaṅkhāraṃ ossaji. ossaṭṭhe ca bhagavatā  āyusaṅkhāre mahābhūmicālo ahosi bhiṃsanako salomahaṃso {lomahaṃso (syā0)},  devadundubhiyo {devadudrabhiyo (ka0)} ca phaliṃsu ^a^M2.0090^ea^. atha kho bhagavā ^a^P2.0107^ea^ etamatthaṃ viditvā tāyaṃ  velāyaṃ imaṃ udānaṃ udānesi -- </p>
              <p>[21] ``tulamatulañca sambhavaṃ, bhavasaṅkhāramavassaji muni. </p>
              <p>[22] ajjhattarato samāhito, abhindi  kavacamivattasambhava''nti.. </p>
            </h4>
            <h4>
              <h4n> mahābhūmicālahetu </h4n>
              <p>[03] 170^b^.^eb^ atha kho āyasmato ānandassa etadahosi --  ``acchariyaṃ vata bho, abbhutaṃ vata bho, mahā vatāyaṃ bhūmicālo;  sumahā vatāyaṃ bhūmicālo bhiṃsanako salomahaṃso; devadundubhiyo ca  phaliṃsu. ko nu kho hetu ko paccayo mahato bhūmicālassa  pātubhāvāyā''ti?</p>
              <p>[03] atha kho āyasmā ānando yena bhagavā tenupasaṅkami,  upasaṅkamitvā bhagavantaṃ abhivādetvā ekamantaṃ nisīdi, ekamantaṃ  nisinno kho āyasmā ānando bhagavantaṃ etadavoca -- ``acchariyaṃ,  bhante, abbhutaṃ, bhante, mahā vatāyaṃ, bhante, bhūmicālo; sumahā vatāyaṃ  ^a^V2.0083^ea^,  bhante, bhūmicālo bhiṃsanako salomahaṃso; devadundubhiyo ca phaliṃsu.  ko nu kho, bhante ^a^T2.0126^ea^, hetu ko paccayo mahato bhūmicālassa  pātubhāvāyā''ti? </p>
              <p>[03] 171^b^.^eb^ ``aṭṭha kho ime, ānanda, hetū, aṭṭha paccayā  mahato bhūmicālassa pātubhāvāya. katame aṭṭha? ayaṃ, ānanda,  mahāpathavī udake patiṭṭhitā, udakaṃ vāte patiṭṭhitaṃ, vāto ākāsaṭṭho.  hoti kho so, ānanda, samayo, yaṃ mahāvātā vāyanti. mahāvātā  vāyantā udakaṃ kampenti. udakaṃ kampitaṃ pathaviṃ kampeti. ayaṃ  paṭhamo ^a^P2.0108^ea^ hetu paṭhamo paccayo mahato bhūmicālassa pātubhāvāya.</p>
              <p>[03] ``puna caparaṃ, ānanda, samaṇo vā hoti brāhmaṇo vā iddhimā  cetovasippatto, devo vā mahiddhiko mahānubhāvo, tassa parittā  pathavīsaññā bhāvitā hoti, appamāṇā āposaññā. so imaṃ pathaviṃ  kampeti saṅkampeti sampakampeti sampavedheti. ayaṃ dutiyo hetu  dutiyo paccayo mahato bhūmicālassa pātubhāvāya.</p>
              <p>[03] ``puna ^a^M2.0091^ea^ caparaṃ, ānanda, yadā bodhisatto tusitakāyā cavitvā  sato sampajāno mātukucchiṃ okkamati, tadāyaṃ pathavī kampati  saṅkampati sampakampati sampavedhati. ayaṃ tatiyo hetu tatiyo  paccayo mahato bhūmicālassa pātubhāvāya.</p>
              <p>[03] ``puna caparaṃ, ānanda, yadā bodhisatto sato sampajāno  mātukucchismā nikkhamati, tadāyaṃ pathavī kampati saṅkampati  sampakampati sampavedhati. ayaṃ catuttho hetu catuttho paccayo mahato  bhūmicālassa pātubhāvāya.</p>
              <p>[03] ``puna caparaṃ, ānanda, yadā ^a^T2.0127^ea^ tathāgato anuttaraṃ sammāsambodhiṃ  abhisambujjhati, tadāyaṃ pathavī kampati saṅkampati sampakampati  sampavedhati. ayaṃ pañcamo hetu pañcamo paccayo mahato bhūmicālassa  pātubhāvāya.</p>
              <p>[03] ``puna caparaṃ, ānanda, yadā tathāgato anuttaraṃ dhammacakkaṃ  pavatteti, tadāyaṃ pathavī kampati saṅkampati sampakampati sampavedhati.  ayaṃ chaṭṭho hetu chaṭṭho paccayo mahato bhūmicālassa pātubhāvāya.</p>
              <p>[03] ``puna ^a^V2.0084^ea^ caparaṃ, ānanda, yadā tathāgato sato sampajāno  āyusaṅkhāraṃ ossajjati, tadāyaṃ pathavī kampati saṅkampati  sampakampati sampavedhati. ayaṃ sattamo hetu sattamo paccayo mahato  bhūmicālassa pātubhāvāya.</p>
              <p>[03] ``puna caparaṃ, ānanda, yadā tathāgato anupādisesāya   ^a^P2.0109^ea^ nibbānadhātuyā parinibbāyati, tadāyaṃ pathavī kampati saṅkampati  sampakampati sampavedhati. ayaṃ aṭṭhamo hetu aṭṭhamo paccayo mahato  bhūmicālassa pātubhāvāya. ime kho, ānanda, aṭṭha hetū, aṭṭha  paccayā mahato bhūmicālassa pātubhāvāyā''ti. </p>
            </h4>
            <h4>
              <h4n> aṭṭha parisā </h4n>
              <p>[03] 172^b^.^eb^ ``aṭṭha kho imā, ānanda, parisā. katamā  aṭṭha? khattiyaparisā, brāhmaṇaparisā, gahapatiparisā, samaṇaparisā,  cātumahārājikaparisā {cātummahārājikaparisā (sī0 syā0 kaṃ0 pī0)}, tāvatiṃsaparisā, māraparisā, brahmaparisā.  abhijānāmi kho panāhaṃ, ānanda ^a^M2.0092^ea^, anekasataṃ khattiyaparisaṃ  upasaṅkamitā. tatrapi mayā sannisinnapubbaṃ ceva sallapitapubbañca  sākacchā ca samāpajjitapubbā ^a^T2.0128^ea^. tattha yādisako tesaṃ vaṇṇo hoti,  tādisako mayhaṃ vaṇṇo hoti. yādisako tesaṃ saro hoti,  tādisako mayhaṃ saro hoti. dhammiyā kathāya sandassemi  samādapemi samuttejemi sampahaṃsemi. bhāsamānañca maṃ na jānanti --  `ko nu kho ayaṃ bhāsati devo vā manusso vā'ti? dhammiyā  kathāya sandassetvā samādapetvā samuttejetvā sampahaṃsetvā  antaradhāyāmi. antarahitañca maṃ na jānanti -- `ko nu kho ayaṃ  antarahito devo vā manusso vā'ti? abhijānāmi kho panāhaṃ,  ānanda, anekasataṃ brāhmaṇaparisaṃ...pe0... gahapatiparisaṃ...  samaṇaparisaṃ... cātumahārājikaparisaṃ... tāvatiṃsaparisaṃ...  māraparisaṃ... brahmaparisaṃ upasaṅkamitā. tatrapi mayā sannisinnapubbaṃ  ceva sallapitapubbañca sākacchā ca samāpajjitapubbā. tattha yādisako  tesaṃ vaṇṇo hoti, tādisako mayhaṃ vaṇṇo hoti. yādisako tesaṃ  saro hoti, tādisako mayhaṃ saro hoti. dhammiyā kathāya  sandassemi samādapemi samuttejemi sampahaṃsemi. bhāsamānañca maṃ na  jānanti -- `ko nu kho ayaṃ bhāsati devo vā manusso vā'ti?  dhammiyā ^a^P2.0110^ea^ kathāya sandassetvā samādapetvā samuttejetvā sampahaṃsetvā  antaradhāyāmi. antarahitañca maṃ na jānanti -- `ko nu kho ayaṃ  antarahito devo vā manusso vā'ti? imā kho, ānanda, aṭṭha  parisā. </p>
            </h4>
            <h4>
              <h4n> aṭṭha abhibhāyatanāni </h4n>
              <p>[03] 173^b^.^eb^ ``aṭṭha ^a^V2.0085^ea^ kho imāni, ānanda, abhibhāyatanāni.  katamāni aṭṭha ^a^T2.0129^ea^? ajjhattaṃ rūpasaññī eko bahiddhā rūpāni  passati parittāni suvaṇṇadubbaṇṇāni. `tāni abhibhuyya jānāmi  passāmī'ti evaṃsaññī hoti. idaṃ paṭhamaṃ abhibhāyatanaṃ.</p>
              <p>[03] ``ajjhattaṃ rūpasaññī eko bahiddhā rūpāni passati  appamāṇāni suvaṇṇadubbaṇṇāni. `tāni abhibhuyya jānāmi  passāmī'ti evaṃsaññī hoti. idaṃ dutiyaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  parittāni suvaṇṇadubbaṇṇāni. `tāni abhibhuyya jānāmi  passāmī'ti evaṃsaññī hoti. idaṃ tatiyaṃ abhibhāyatanaṃ.</p>
              <p>[03] ``ajjhattaṃ ^a^M2.0093^ea^ arūpasaññī eko bahiddhā rūpāni passati  appamāṇāni suvaṇṇadubbaṇṇāni. `tāni abhibhuyya jānāmi  passāmī'ti evaṃsaññī hoti. idaṃ catutthaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  nīlāni nīlavaṇṇāni nīlanidassanāni nīlanibhāsāni.  seyyathāpi nāma umāpupphaṃ nīlaṃ nīlavaṇṇaṃ nīlanidassanaṃ  nīlanibhāsaṃ. seyyathā vā pana taṃ vatthaṃ bārāṇaseyyakaṃ  ubhatobhāgavimaṭṭhaṃ nīlaṃ nīlavaṇṇaṃ nīlanidassanaṃ nīlanibhāsaṃ.  evameva ajjhattaṃ arūpasaññī eko bahiddhā rūpāni passati nīlāni  nīlavaṇṇāni nīlanidassanāni nīlanibhāsāni. `tāni abhibhuyya  jānāmi passāmī'ti evaṃsaññī hoti. idaṃ pañcamaṃ abhibhāyatanaṃ.</p>
              <p>[03] ``ajjhattaṃ ^a^P2.0111^ea^ arūpasaññī eko bahiddhā rūpāni passati  pītāni pītavaṇṇāni pītanidassanāni pītanibhāsāni. seyyathāpi  nāma kaṇikārapupphaṃ pītaṃ pītavaṇṇaṃ pītanidassanaṃ pītanibhāsaṃ.  seyyathā ^a^T2.0130^ea^ vā pana taṃ vatthaṃ bārāṇaseyyakaṃ ubhatobhāgavimaṭṭhaṃ pītaṃ  pītavaṇṇaṃ pītanidassanaṃ pītanibhāsaṃ. evameva ajjhattaṃ arūpasaññī  eko bahiddhā rūpāni passati pītāni pītavaṇṇāni pītanidassanāni  pītanibhāsāni. `tāni abhibhuyya jānāmi passāmī'ti evaṃsaññī  hoti. idaṃ chaṭṭhaṃ abhibhāyatanaṃ.</p>
              <p>[03] ``ajjhattaṃ ^a^V2.0086^ea^ arūpasaññī eko bahiddhā rūpāni passati  lohitakāni lohitakavaṇṇāni lohitakanidassanāni  lohitakanibhāsāni. seyyathāpi nāma bandhujīvakapupphaṃ lohitakaṃ  lohitakavaṇṇaṃ lohitakanidassanaṃ lohitakanibhāsaṃ. seyyathā vā pana  taṃ vatthaṃ bārāṇaseyyakaṃ ubhatobhāgavimaṭṭhaṃ lohitakaṃ lohitakavaṇṇaṃ  lohitakanidassanaṃ lohitakanibhāsaṃ. evameva ajjhattaṃ arūpasaññī  eko bahiddhā rūpāni passati lohitakāni lohitakavaṇṇāni  lohitakanidassanāni lohitakanibhāsāni. `tāni abhibhuyya  jānāmi passāmī'ti evaṃsaññī hoti. idaṃ sattamaṃ abhibhāyatanaṃ.</p>
              <p>[03] ``ajjhattaṃ arūpasaññī eko bahiddhā rūpāni passati  odātāni odātavaṇṇāni odātanidassanāni odātanibhāsāni.  seyyathāpi nāma osadhitārakā ^a^M2.0094^ea^ odātā odātavaṇṇā  odātanidassanā odātanibhāsā. seyyathā vā pana taṃ vatthaṃ  bārāṇaseyyakaṃ ubhatobhāgavimaṭṭhaṃ odātaṃ odātavaṇṇaṃ odātanidassanaṃ  odātanibhāsaṃ. evameva ajjhattaṃ arūpasaññī eko bahiddhā rūpāni  passati odātāni odātavaṇṇāni odātanidassanāni  odātanibhāsāni. `tāni abhibhuyya jānāmi passāmī'ti  evaṃsaññī hoti. idaṃ aṭṭhamaṃ abhibhāyatanaṃ ^a^T2.0131^ea^. imāni kho, ānanda,  aṭṭha abhibhāyatanāni. </p>
            </h4>
            <h4>
              <h4n> aṭṭha vimokkhā </h4n>
              <p>[03] 174^b^.^eb^ ``aṭṭha kho ime, ānanda, vimokkhā. katame  aṭṭha? rūpī rūpāni passati, ayaṃ paṭhamo vimokkho. ajjhattaṃ ^a^P2.0112^ea^   arūpasaññī bahiddhā rūpāni passati, ayaṃ dutiyo vimokkho.  subhanteva adhimutto hoti, ayaṃ tatiyo vimokkho. sabbaso  rūpasaññānaṃ samatikkamā paṭighasaññānaṃ atthaṅgamā nānattasaññānaṃ  amanasikārā `ananto ākāso'ti ākāsānañcāyatanaṃ upasampajja  viharati, ayaṃ catuttho vimokkho. sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati, ayaṃ pañcamo vimokkho. sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja  viharati, ayaṃ chaṭṭho vimokkho. sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. ayaṃ  sattamo vimokkho. sabbaso nevasaññānāsaññāyatanaṃ samatikkamma  saññāvedayitanirodhaṃ upasampajja viharati, ayaṃ aṭṭhamo vimokkho.  ime kho, ānanda, aṭṭha vimokkhā. </p>
              <p>[03] 175^b^.^eb^ ``ekamidāhaṃ ^a^V2.0087^ea^, ānanda, samayaṃ uruvelāyaṃ  viharāmi najjā nerañjarāya tīre ajapālanigrodhe paṭhamābhisambuddho.  atha kho, ānanda, māro pāpimā yenāhaṃ tenupasaṅkami; upasaṅkamitvā  ekamantaṃ aṭṭhāsi. ekamantaṃ ṭhito kho, ānanda, māro pāpimā maṃ   ^a^T2.0132^ea^  etadavoca -- `parinibbātudāni, bhante, bhagavā; parinibbātu  sugato, parinibbānakālodāni, bhante, bhagavato'ti. evaṃ vutte ahaṃ,  ānanda, māraṃ pāpimantaṃ etadavocaṃ --</p>
              <p>[03] ```na tāvāhaṃ, pāpima, parinibbāyissāmi, yāva me bhikkhū  na sāvakā bhavissanti viyattā vinītā visāradā bahussutā  dhammadharā dhammānudhammappaṭipannā ^a^M2.0095^ea^ sāmīcippaṭipannā anudhammacārino,  sakaṃ ācariyakaṃ uggahetvā ācikkhissanti desessanti paññapessanti  paṭṭhapessanti ^a^P2.0113^ea^ vivarissanti vibhajissanti uttānīkarissanti, uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessanti. </p>
              <p>[01] ```na tāvāhaṃ, pāpima, parinibbāyissāmi, yāva me  bhikkhuniyo na sāvikā bhavissanti viyattā vinītā visāradā  bahussutā dhammadharā dhammānudhammappaṭipannā sāmīcippaṭipannā  anudhammacāriniyo, sakaṃ ācariyakaṃ uggahetvā ācikkhissanti  desessanti paññapessanti paṭṭhapessanti vivarissanti vibhajissanti  uttānīkarissanti, uppannaṃ parappavādaṃ sahadhammena ^a^T2.0133^ea^ suniggahitaṃ  niggahetvā sappāṭihāriyaṃ dhammaṃ desessanti.</p>
              <p>[03] ```na tāvāhaṃ, pāpima, parinibbāyissāmi, yāva me upāsakā  na sāvakā bhavissanti viyattā vinītā visāradā bahussutā  dhammadharā dhammānudhammappaṭipannā sāmīcippaṭipannā anudhammacārino,  sakaṃ ācariyakaṃ uggahetvā ācikkhissanti desessanti paññapessanti  paṭṭhapessanti vivarissanti vibhajissanti uttānīkarissanti, uppannaṃ  parappavādaṃ sahadhammena suniggahitaṃ niggahetvā sappāṭihāriyaṃ dhammaṃ  desessanti. </p>
              <p>[01] ```na tāvāhaṃ, pāpima, parinibbāyissāmi, yāva me  upāsikā na sāvikā bhavissanti viyattā vinītā visāradā  bahussutā dhammadharā dhammānudhammappaṭipannā sāmīcippaṭipannā  anudhammacāriniyo, sakaṃ ācariyakaṃ uggahetvā ācikkhissanti  desessanti paññapessanti paṭṭhapessanti vivarissanti vibhajissanti  uttānīkarissanti, uppannaṃ parappavādaṃ sahadhammena suniggahitaṃ  niggahetvā sappāṭihāriyaṃ dhammaṃ desessanti.</p>
              <p>[03] ```na ^a^V2.0088^ea^ tāvāhaṃ, pāpima, parinibbāyissāmi, yāva me idaṃ  brahmacariyaṃ na iddhañceva bhavissati phītañca vitthārikaṃ bāhujaññaṃ  puthubhūtaṃ yāva devamanussehi suppakāsita'nti. </p>
              <p>[03] 176^b^.^eb^ ``idāneva kho, ānanda, ajja cāpāle cetiye  māro pāpimā yenāhaṃ tenupasaṅkami; upasaṅkamitvā ekamantaṃ aṭṭhāsi.  ekamantaṃ ṭhito kho, ānanda, māro pāpimā maṃ etadavoca --  `parinibbātudāni, bhante, bhagavā, parinibbātu sugato,  parinibbānakālodāni, bhante, bhagavato. bhāsitā kho panesā,  bhante, bhagavatā vācā -- ``na tāvāhaṃ, pāpima ^a^M2.0096^ea^, parinibbāyissāmi ^a^P2.0114^ea^,  yāva me bhikkhū na sāvakā bhavissanti...pe0... yāva me  bhikkhuniyo na sāvikā bhavissanti...pe0... yāva me upāsakā na  sāvakā bhavissanti...pe0... yāva me upāsikā na sāvikā  bhavissanti...pe0... yāva me idaṃ brahmacariyaṃ na iddhañceva bhavissati  phītañca vitthārikaṃ bāhujaññaṃ puthubhūtaṃ, yāva devamanussehi  suppakāsita''nti. etarahi kho pana, bhante, bhagavato brahmacariyaṃ ^a^T2.0134^ea^  iddhañceva phītañca vitthārikaṃ bāhujaññaṃ puthubhūtaṃ, yāva devamanussehi  suppakāsitaṃ. parinibbātudāni, bhante, bhagavā, parinibbātu  sugato, parinibbānakālodāni, bhante, bhagavato'ti. </p>
              <p>[03] 177^b^.^eb^ ``evaṃ vutte, ahaṃ, ānanda, māraṃ pāpimantaṃ  etadavocaṃ -- `appossukko tvaṃ, pāpima, hohi, naciraṃ tathāgatassa  parinibbānaṃ bhavissati. ito tiṇṇaṃ māsānaṃ accayena tathāgato  parinibbāyissatī'ti. idāneva kho, ānanda, ajja cāpāle cetiye  tathāgatena satena sampajānena āyusaṅkhāro ossaṭṭho''ti. </p>
            </h4>
            <h4>
              <h4n> ānandayācanakathā </h4n>
              <p>[03] 178^b^.^eb^ evaṃ ^a^P2.0115^ea^ vutte āyasmā ānando bhagavantaṃ etadavoca  -- ``tiṭṭhatu, bhante, bhagavā kappaṃ, tiṭṭhatu sugato kappaṃ bahujanahitāya  bahujanasukhāya lokānukampāya atthāya hitāya sukhāya  devamanussāna''nti.</p>
              <p>[03] ``alaṃdāni, ānanda. mā tathāgataṃ yāci, akālodāni,  ānanda, tathāgataṃ yācanāyā''ti. dutiyampi kho āyasmā  ānando...pe0... tatiyampi kho āyasmā ānando bhagavantaṃ  etadavoca -- ``tiṭṭhatu, bhante, bhagavā kappaṃ, tiṭṭhatu sugato kappaṃ  bahujanahitāya bahujanasukhāya lokānukampāya atthāya hitāya sukhāya  devamanussāna''nti.</p>
              <p>[03] ``saddahasi ^a^V2.0089^ea^ tvaṃ, ānanda, tathāgatassa bodhi''nti? ``evaṃ,  bhante''. ``atha kiñcarahi tvaṃ, ānanda, tathāgataṃ yāvatatiyakaṃ  abhinippīḷesī''ti? ``sammukhā metaṃ, bhante, bhagavato sutaṃ  sammukhā paṭiggahitaṃ -- `yassa kassaci, ānanda, cattāro iddhipādā  bhāvitā bahulīkatā yānīkatā vatthukatā anuṭṭhitā paricitā  susamāraddhā, so ākaṅkhamāno ^a^T2.0135^ea^ kappaṃ vā tiṭṭheyya kappāvasesaṃ vā.  tathāgatassa kho, ānanda, cattāro iddhipādā bhāvitā bahulīkatā  yānīkatā vatthukatā anuṭṭhitā paricitā susamāraddhā. so ^a^M2.0097^ea^   ākaṅkhamāno, ānanda, tathāgato kappaṃ vā tiṭṭheyya kappāvasesaṃ  vā'''ti. ``saddahasi tvaṃ, ānandā''ti? ``evaṃ, bhante''.  ``tasmātihānanda, tuyhevetaṃ dukkaṭaṃ, tuyhevetaṃ aparaddhaṃ, yaṃ tvaṃ tathāgatena  evaṃ oḷārike nimitte kayiramāne oḷārike obhāse kayiramāne  nāsakkhi paṭivijjhituṃ, na tathāgataṃ yāci -- `tiṭṭhatu, bhante, bhagavā  kappaṃ, tiṭṭhatu sugato kappaṃ bahujanahitāya bahujanasukhāya  lokānukampāya atthāya hitāya sukhāya devamanussāna''nti. sace tvaṃ,  ānanda, tathāgataṃ yāceyyāsi, dveva te vācā tathāgato paṭikkhipeyya,  atha tatiyakaṃ adhivāseyya. tasmātihānanda, tuyhevetaṃ dukkaṭaṃ,  tuyhevetaṃ aparaddhaṃ. </p>
              <p>[03] 179^b^.^eb^ ``ekamidāhaṃ, ānanda, samayaṃ rājagahe  viharāmi gijjhakūṭe pabbate. tatrāpi kho tāhaṃ, ānanda, āmantesiṃ ^a^P2.0116^ea^   -- `ramaṇīyaṃ, ānanda, rājagahaṃ, ramaṇīyo, ānanda, gijjhakūṭo  pabbato. yassa kassaci, ānanda, cattāro iddhipādā bhāvitā  bahulīkatā yānīkatā vatthukatā anuṭṭhitā paricitā susamāraddhā, so  ākaṅkhamāno kappaṃ vā tiṭṭheyya kappāvasesaṃ vā. tathāgatassa kho,  ānanda, cattāro iddhipādā bhāvitā bahulīkatā yānīkatā vatthukatā  anuṭṭhitā paricitā susamāraddhā, so ākaṅkhamāno, ānanda,  tathāgato kappaṃ vā tiṭṭheyya ^a^T2.0136^ea^ kappāvasesaṃ vā'ti. evampi kho tvaṃ,  ānanda, tathāgatena oḷārike nimitte kayiramāne oḷārike obhāse  kayiramāne nāsakkhi paṭivijjhituṃ, na tathāgataṃ yāci -- `tiṭṭhatu,  bhante, bhagavā kappaṃ, tiṭṭhatu sugato kappaṃ bahujanahitāya bahujanasukhāya  lokānukampāya atthāya hitāya sukhāya devamanussāna'nti. sace tvaṃ,  ānanda, tathāgataṃ yāceyyāsi, dve te vācā tathāgato paṭikkhipeyya,  atha tatiyakaṃ adhivāseyya. tasmātihānanda, tuyhevetaṃ dukkaṭaṃ,  tuyhevetaṃ aparaddhaṃ. </p>
              <p>[03] 180^b^.^eb^ ``ekamidāhaṃ, ānanda, samayaṃ tattheva rājagahe  viharāmi gotamanigrodhe...pe0... tattheva rājagahe viharāmi  corapapāte... tattheva rājagahe viharāmi vebhārapasse sattapaṇṇiguhāyaṃ...  tattheva rājagahe viharāmi isigilipasse kāḷasilāyaṃ... tattheva  rājagahe viharāmi ^a^V2.0090^ea^ sītavane sappasoṇḍikapabbhāre... tattheva rājagahe  viharāmi tapodārāme... tattheva rājagahe viharāmi veḷuvane  kalandakanivāpe... tattheva rājagahe viharāmi jīvakambavane... tattheva  rājagahe viharāmi maddakucchismiṃ migadāye ^a^M2.0098^ea^ tatrāpi kho tāhaṃ,  ānanda, āmantesiṃ -- `ramaṇīyaṃ, ānanda, rājagahaṃ, ramaṇīyo  gijjhakūṭo pabbato, ramaṇīyo gotamanigrodho, ramaṇīyo corapapāto,  ramaṇīyā vebhārapasse sattapaṇṇiguhā, ramaṇīyā isigilipasse  kāḷasilā, ramaṇīyo sītavane sappasoṇḍikapabbhāro ^a^P2.0117^ea^, ramaṇīyo  tapodārāmo, ramaṇīyo veḷuvane ^a^T2.0137^ea^ kalandakanivāpo, ramaṇīyaṃ  jīvakambavanaṃ, ramaṇīyo maddakucchismiṃ migadāyo. yassa kassaci,  ānanda, cattāro iddhipādā bhāvitā bahulīkatā yānīkatā vatthukatā  anuṭṭhitā paricitā susamāraddhā...pe0... ākaṅkhamāno, ānanda,  tathāgato kappaṃ vā tiṭṭheyya kappāvasesaṃ vā'ti. evampi kho tvaṃ,  ānanda, tathāgatena oḷārike nimitte kayiramāne oḷārike obhāse  kayiramāne nāsakkhi paṭivijjhituṃ, na tathāgataṃ yāci -- `tiṭṭhatu,  bhante, bhagavā kappaṃ, tiṭṭhatu sugato kappaṃ bahujanahitāya bahujanasukhāya  lokānukampāya atthāya hitāya sukhāya devamanussāna'nti. sace tvaṃ,  ānanda, tathāgataṃ yāceyyāsi, dveva te vācā tathāgato paṭikkhipeyya,  atha tatiyakaṃ adhivāseyya. tasmātihānanda, tuyhevetaṃ dukkaṭaṃ,  tuyhevetaṃ aparaddhaṃ. </p>
              <p>[03] 181^b^.^eb^ ``ekamidāhaṃ, ānanda, samayaṃ idheva vesāliyaṃ  viharāmi udene cetiye. tatrāpi kho tāhaṃ, ānanda, āmantesiṃ --  `ramaṇīyā, ānanda, vesālī, ramaṇīyaṃ udenaṃ cetiyaṃ. yassa  kassaci, ānanda, cattāro iddhipādā bhāvitā bahulīkatā yānīkatā  vatthukatā anuṭṭhitā paricitā susamāraddhā, so ākaṅkhamāno kappaṃ  vā tiṭṭheyya kappāvasesaṃ vā. tathāgatassa kho, ānanda, cattāro  iddhipādā bhāvitā ^a^T2.0138^ea^ bahulīkatā yānīkatā vatthukatā anuṭṭhitā paricitā  susamāraddhā, so ākaṅkhamāno, ānanda, tathāgato kappaṃ vā tiṭṭheyya  kappāvasesaṃ vā'ti. evampi kho tvaṃ, ānanda, tathāgatena oḷārike  nimitte kayiramāne oḷārike obhāse kayiramāne nāsakkhi  paṭivijjhituṃ, na tathāgataṃ yāci -- `tiṭṭhatu, bhante, bhagavā kappaṃ,  tiṭṭhatu sugato kappaṃ bahujanahitāya bahujanasukhāya lokānukampāya  atthāya hitāya sukhāya devamanussāna'nti. sace tvaṃ, ānanda,  tathāgataṃ yāceyyāsi, dveva te vācā tathāgato paṭikkhipeyya, atha  tatiyakaṃ adhivāseyya, tasmātihānanda, tuyhevetaṃ dukkaṭaṃ, tuyhevetaṃ  aparaddhaṃ. </p>
              <p>[03] 182^b^.^eb^ ``ekamidāhaṃ ^a^M2.0099^ea^ ^a^P2.0118^ea^, ānanda, samayaṃ idheva vesāliyaṃ  viharāmi gotamake cetiye ^a^V2.0091^ea^ ...pe0... idheva vesāliyaṃ viharāmi sattambe  cetiye... idheva vesāliyaṃ viharāmi bahuputte cetiye... idheva  vesāliyaṃ viharāmi sārandade cetiye... idāneva kho tāhaṃ, ānanda,  ajja cāpāle cetiye āmantesiṃ -- `ramaṇīyā, ānanda, vesālī,  ramaṇīyaṃ udenaṃ cetiyaṃ, ramaṇīyaṃ gotamakaṃ cetiyaṃ, ramaṇīyaṃ sattambaṃ  cetiyaṃ, ramaṇīyaṃ bahuputtaṃ cetiyaṃ, ramaṇīyaṃ sārandadaṃ cetiyaṃ, ramaṇīyaṃ  cāpālaṃ cetiyaṃ. yassa kassaci, ānanda, cattāro iddhipādā  bhāvitā bahulīkatā yānīkatā vatthukatā ^a^T2.0139^ea^ anuṭṭhitā paricitā  susamāraddhā, so ākaṅkhamāno kappaṃ vā tiṭṭheyya kappāvasesaṃ vā.  tathāgatassa kho, ānanda, cattāro iddhipādā bhāvitā bahulīkatā  yānīkatā vatthukatā anuṭṭhitā paricitā susamāraddhā, so  ākaṅkhamāno, ānanda, tathāgato kappaṃ vā tiṭṭheyya kappāvasesaṃ  vā'ti. evampi kho tvaṃ, ānanda, tathāgatena oḷārike nimitte  kayiramāne oḷārike obhāse kayiramāne nāsakkhi paṭivijjhituṃ, na  tathāgataṃ yāci -- `tiṭṭhatu bhagavā kappaṃ, tiṭṭhatu sugato kappaṃ  bahujanahitāya bahujanasukhāya lokānukampāya atthāya hitāya sukhāya  devamanussāna'nti. sace tvaṃ, ānanda, tathāgataṃ yāceyyāsi, dveva te  vācā tathāgato paṭikkhipeyya, atha tatiyakaṃ adhivāseyya.  tasmātihānanda, tuyhevetaṃ dukkaṭaṃ, tuyhevetaṃ aparaddhaṃ. </p>
              <p>[03] 183^b^.^eb^ ``nanu etaṃ {evaṃ (syā0 pī0)}, ānanda, mayā paṭikacceva  {paṭigacceva (sī0 pī0)} akkhātaṃ  -- `sabbeheva piyehi manāpehi nānābhāvo vinābhāvo aññathābhāvo.  taṃ kutettha, ānanda, labbhā, yaṃ taṃ jātaṃ bhūtaṃ saṅkhataṃ palokadhammaṃ, taṃ  vata mā palujjīti netaṃ ṭhānaṃ vijjati'. yaṃ kho panetaṃ, ānanda,  tathāgatena cattaṃ vantaṃ muttaṃ pahīnaṃ paṭinissaṭṭhaṃ ossaṭṭho āyusaṅkhāro,  ekaṃsena vācā bhāsitā -- `na ciraṃ tathāgatassa parinibbānaṃ  ^a^P2.0119^ea^ bhavissati. ito tiṇṇaṃ māsānaṃ accayena tathāgato  parinibbāyissatī'ti. tañca {taṃ vacanaṃ (sī0)} tathāgato jīvitahetu puna  paccāvamissatīti {paccāgamissatīti (syā0 ka0)} netaṃ ṭhānaṃ vijjati. āyāmānanda, yena  mahāvanaṃ kūṭāgārasālā tenupasaṅkamissāmā''ti. ``evaṃ, bhante''ti  kho ^a^M2.0100^ea^ āyasmā ānando bhagavato paccassosi.</p>
              <p>[03] atha kho bhagavā ^a^T2.0140^ea^ āyasmatā ānandena saddhiṃ yena mahāvanaṃ  kūṭāgārasālā tenupasaṅkami; upasaṅkamitvā āyasmantaṃ ānandaṃ  āmantesi -- ``gaccha tvaṃ, ānanda, yāvatikā bhikkhū vesāliṃ  upanissāya viharanti, te sabbe upaṭṭhānasālāyaṃ sannipātehī''ti.  ``evaṃ, bhante''ti kho āyasmā ānando bhagavato paṭissutvā  yāvatikā bhikkhū vesāliṃ upanissāya viharanti, te sabbe  upaṭṭhānasālāyaṃ sannipātetvā yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ aṭṭhāsi. ekamantaṃ ṭhito kho  āyasmā ānando bhagavantaṃ etadavoca ^a^V2.0092^ea^ -- ``sannipatito, bhante,  bhikkhusaṅgho, yassadāni, bhante, bhagavā kālaṃ maññatī''ti. </p>
              <p>[03] 184^b^.^eb^ atha kho bhagavā yenupaṭṭhānasālā tenupasaṅkami;  upasaṅkamitvā paññatte āsane nisīdi. nisajja kho bhagavā bhikkhū  āmantesi -- ``tasmātiha, bhikkhave, ye te mayā dhammā abhiññā  desitā, te vo sādhukaṃ uggahetvā āsevitabbā bhāvetabbā  bahulīkātabbā, yathayidaṃ brahmacariyaṃ addhaniyaṃ assa ciraṭṭhitikaṃ,  tadassa bahujanahitāya bahujanasukhāya lokānukampāya atthāya hitāya  sukhāya devamanussānaṃ. katame ca te, bhikkhave, dhammā mayā  abhiññā desitā, ye vo sādhukaṃ uggahetvā āsevitabbā bhāvetabbā  bahulīkātabbā, yathayidaṃ brahmacariyaṃ ^a^P2.0120^ea^ addhaniyaṃ assa ciraṭṭhitikaṃ,  tadassa bahujanahitāya bahujanasukhāya lokānukampāya atthāya hitāya  sukhāya ^a^T2.0141^ea^ devamanussānaṃ. seyyathidaṃ -- cattāro satipaṭṭhānā cattāro  sammappadhānā cattāro iddhipādā pañcindriyāni pañca balāni satta  bojjhaṅgā ariyo aṭṭhaṅgiko maggo. ime kho te, bhikkhave, dhammā  mayā abhiññā desitā, ye vo sādhukaṃ uggahetvā āsevitabbā  bhāvetabbā bahulīkātabbā, yathayidaṃ brahmacariyaṃ addhaniyaṃ assa  ciraṭṭhitikaṃ, tadassa bahujanahitāya bahujanasukhāya lokānukampāya  atthāya hitāya sukhāya devamanussāna''nti. </p>
              <p>[03] 185^b^.^eb^ atha kho bhagavā bhikkhū āmantesi --  ``handadāni, bhikkhave, āmantayāmi vo, vayadhammā saṅkhārā,  appamādena sampādetha. naciraṃ tathāgatassa ^a^M2.0101^ea^ parinibbānaṃ bhavissati.  ito tiṇṇaṃ māsānaṃ accayena tathāgato parinibbāyissatī''ti.  idamavoca bhagavā, idaṃ vatvāna sugato athāparaṃ etadavoca satthā {ito paraṃ  syāmapotthake evaṃpi pāṭho dissati -- </p>
              <p>[03] daharāpi ca ye vuddhā, ye bālā ye ca paṇḍitā.. </p>
              <p>[03] aḍḍhāceva daliddā ca, sabbe maccuparāyanā. </p>
              <p>[03] yathāpi kumbhakārassa, kataṃ mattikabhājanaṃ.. </p>
              <p>[03] khuddakañca mahantañca, yañca pakkaṃ yañca āmakaṃ.</p>
              <p>[03] sabbaṃ bhedapariyantaṃ, evaṃ maccāna jīvitaṃ.. </p>
              <p>[03] athāparaṃ etadavoca satthā}. -- </p>
              <p>[21] ``paripakko ^a^T2.0142^ea^ vayo mayhaṃ, parittaṃ mama jīvitaṃ. </p>
              <p>[22] pahāya vo gamissāmi, kataṃ me saraṇamattano.. </p>
              <p>[21] ``appamattā satīmanto, susīlā hotha bhikkhavo. </p>
              <p>[22] susamāhitasaṅkappā, sacittamanurakkhatha.. </p>
              <p>[21] ``yo ^a^V2.0093^ea^ ^a^P2.0121^ea^ imasmiṃ dhammavinaye, appamatto vihassati. </p>
              <p>[22] pahāya jātisaṃsāraṃ, dukkhassantaṃ karissatī''ti {viharissati (syā0),  vihessati (sī0)}.. </p>
              <p>[06] tatiyo bhāṇavāro. </p>
            </h4>
            <h4>
              <h4n> nāgāpalokitaṃ </h4n>
              <p>[03] 186^b^.^eb^ atha ^a^P2.0122^ea^ kho bhagavā pubbaṇhasamayaṃ nivāsetvā  pattacīvaramādāya vesāliṃ piṇḍāya pāvisi. vesāliyaṃ piṇḍāya  caritvā pacchābhattaṃ piṇḍapātappaṭikkanto nāgāpalokitaṃ vesāliṃ  apaloketvā āyasmantaṃ ānandaṃ āmantesi -- ``idaṃ pacchimakaṃ,  ānanda, tathāgatassa vesāliyā dassanaṃ bhavissati. āyāmānanda,  yena bhaṇḍagāmo {bhaṇḍugāmo (ka0)} tenupasaṅkamissāmā''ti. ``evaṃ, bhante''ti kho  āyasmā ānando bhagavato paccassosi.</p>
              <p>[03] atha ^a^M2.0102^ea^ kho bhagavā mahatā bhikkhusaṅghena saddhiṃ yena bhaṇḍagāmo  tadavasari. tatra sudaṃ bhagavā bhaṇḍagāme viharati. tatra kho bhagavā  bhikkhū āmantesi -- ``catunnaṃ, bhikkhave, dhammānaṃ ananubodhā  appaṭivedhā evamidaṃ dīghamaddhānaṃ sandhāvitaṃ saṃsaritaṃ mamañceva  tumhākañca. katamesaṃ catunnaṃ? ariyassa, bhikkhave, sīlassa  ananubodhā appaṭivedhā evamidaṃ dīghamaddhānaṃ sandhāvitaṃ saṃsaritaṃ mamaṃ  ceva tumhākañca. ariyassa, bhikkhave, samādhissa ananubodhā  appaṭivedhā evamidaṃ dīghamaddhānaṃ sandhāvitaṃ saṃsaritaṃ ^a^T2.0143^ea^ mamaṃ ceva  tumhākañca. ariyāya, bhikkhave, paññāya ananubodhā appaṭivedhā  evamidaṃ dīghamaddhānaṃ sandhāvitaṃ saṃsaritaṃ mamaṃ ceva tumhākañca.  ariyāya, bhikkhave, vimuttiyā ananubodhā appaṭivedhā evamidaṃ  dīghamaddhānaṃ sandhāvitaṃ saṃsaritaṃ mamaṃ ceva tumhākañca. tayidaṃ,  bhikkhave, ariyaṃ sīlaṃ anubuddhaṃ ^a^P2.0123^ea^ paṭividdhaṃ, ariyo samādhi anubuddho  paṭividdho, ariyā paññā anubuddhā paṭividdhā, ariyā vimutti  anubuddhā paṭividdhā, ucchinnā bhavataṇhā, khīṇā bhavanetti, natthi  dāni punabbhavo''ti. idamavoca bhagavā, idaṃ vatvāna sugato athāparaṃ  etadavoca satthā -- </p>
              <p>[21] ``sīlaṃ samādhi paññā ca, vimutti ca anuttarā. </p>
              <p>[22] anubuddhā ime dhammā, gotamena yasassinā.. </p>
              <p>[21] ``iti ^a^V2.0094^ea^ buddho abhiññāya, dhammamakkhāsi bhikkhunaṃ. </p>
              <p>[22] dukkhassantakaro satthā, cakkhumā parinibbuto''ti..</p>
              <p>[03] tatrāpi sudaṃ bhagavā bhaṇḍagāme viharanto etadeva bahulaṃ bhikkhūnaṃ  dhammiṃ kathaṃ karoti -- ``iti sīlaṃ, iti samādhi, iti paññā.  sīlaparibhāvito samādhi mahapphalo hoti mahānisaṃso.  samādhiparibhāvitā paññā mahapphalā hoti mahānisaṃsā.  paññāparibhāvitaṃ cittaṃ sammadeva āsavehi vimuccati, seyyathidaṃ --  kāmāsavā, bhavāsavā, avijjāsavā''ti. </p>
            </h4>
            <h4>
              <h4n> catumahāpadesakathā </h4n>
              <p>[03] 187^b^.^eb^ atha ^a^T2.0144^ea^ kho bhagavā bhaṇḍagāme yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  hatthigāmo, yena ambagāmo, yena jambugāmo, yena bhoganagaraṃ  tenupasaṅkamissāmā''ti. ``evaṃ, bhante''ti kho āyasmā ānando  bhagavato paccassosi. atha kho ^a^M2.0103^ea^ bhagavā mahatā bhikkhusaṅghena saddhiṃ  yena bhoganagaraṃ tadavasari. tatra sudaṃ bhagavā bhoganagare viharati  ānande {sānandare (ka0)} cetiye. tatra kho bhagavā bhikkhū āmantesi --  ``cattārome, bhikkhave, mahāpadese desessāmi, taṃ suṇātha, sādhukaṃ  manasikarotha, bhāsissāmī''ti. ``evaṃ ^a^P2.0124^ea^, bhante''ti kho te bhikkhū  bhagavato paccassosuṃ. bhagavā etadavoca -- </p>
              <p>[03] 188^b^.^eb^ ``idha, bhikkhave, bhikkhu evaṃ vadeyya --  `sammukhā metaṃ, āvuso, bhagavato sutaṃ sammukhā paṭiggahitaṃ, ayaṃ  dhammo ayaṃ vinayo idaṃ satthusāsana'nti. tassa, bhikkhave,  bhikkhuno bhāsitaṃ neva abhinanditabbaṃ nappaṭikkositabbaṃ.  anabhinanditvā appaṭikkositvā tāni padabyañjanāni sādhukaṃ  uggahetvā sutte osāretabbāni {otāretabbāni}, vinaye sandassetabbāni. tāni ce  sutte osāriyamānāni {otāriyamānāni} vinaye sandassiyamānāni na ceva   sutte osaranti {otaranti (sī0 pī0 a0 ni0  4.180}, na ca  vinaye sandissanti, niṭṭhamettha gantabbaṃ -- `addhā,  idaṃ na ceva tassa bhagavato vacanaṃ; imassa ca bhikkhuno duggahita'nti.  itihetaṃ, bhikkhave, chaḍḍeyyātha. tāni ce sutte osāriyamānāni  vinaye sandassiyamānāni sutte ceva ^a^T2.0145^ea^ osaranti, vinaye ca  sandissanti, niṭṭhamettha gantabbaṃ -- `addhā, idaṃ tassa bhagavato  vacanaṃ; imassa ca bhikkhuno suggahita'nti. idaṃ, bhikkhave, paṭhamaṃ  mahāpadesaṃ dhāreyyātha.</p>
              <p>[03] ``idha ^a^V2.0095^ea^ pana, bhikkhave, bhikkhu evaṃ vadeyya -- `amukasmiṃ  nāma āvāse saṅgho viharati sathero sapāmokkho. tassa me  saṅghassa sammukhā sutaṃ sammukhā ^a^T2.0146^ea^ paṭiggahitaṃ, ayaṃ dhammo ayaṃ  vinayo idaṃ satthusāsana'nti. tassa, bhikkhave, bhikkhuno bhāsitaṃ  neva abhinanditabbaṃ nappaṭikkositabbaṃ. anabhinanditvā  appaṭikkositvā tāni padabyañjanāni sādhukaṃ uggahetvā sutte  osāretabbāni, vinaye sandassetabbāni. tāni ce sutte  osāriyamānāni vinaye sandassiyamānāni na ceva sutte osaranti,  na ca vinaye sandissanti, niṭṭhamettha gantabbaṃ -- `addhā, idaṃ na  ceva tassa bhagavato vacanaṃ; tassa ca saṅghassa duggahita'nti.  itihetaṃ, bhikkhave, chaḍḍeyyātha. tāni ce sutte osāriyamānāni  vinaye sandassiyamānāni sutte ceva ^a^M2.0104^ea^ osaranti vinaye ca  sandissanti, niṭṭhamettha gantabbaṃ -- `addhā ^a^P2.0125^ea^, idaṃ tassa bhagavato  vacanaṃ; tassa ca saṅghassa suggahita'nti. idaṃ, bhikkhave, dutiyaṃ  mahāpadesaṃ dhāreyyātha.</p>
              <p>[03] ``idha pana, bhikkhave, bhikkhu evaṃ vadeyya -- `amukasmiṃ  nāma āvāse sambahulā therā bhikkhū viharanti bahussutā āgatāgamā  dhammadharā vinayadharā mātikādharā. tesaṃ me therānaṃ sammukhā sutaṃ  sammukhā paṭiggahitaṃ -- ayaṃ dhammo ayaṃ vinayo idaṃ  satthusāsana'nti. tassa, bhikkhave, bhikkhuno bhāsitaṃ neva  abhinanditabbaṃ...pe0... na ca vinaye sandissanti, niṭṭhamettha  gantabbaṃ -- `addhā, idaṃ na ceva tassa bhagavato vacanaṃ; tesañca therānaṃ  duggahita'nti. itihetaṃ, bhikkhave, chaḍḍeyyātha. tāni ce sutte  osāriyamānāni...pe0... vinaye ca sandissanti, niṭṭhamettha gantabbaṃ  -- `addhā, idaṃ tassa bhagavato vacanaṃ; tesañca therānaṃ suggahita'nti.  idaṃ, bhikkhave, tatiyaṃ mahāpadesaṃ dhāreyyātha.</p>
              <p>[03] ``idha pana, bhikkhave, bhikkhu evaṃ vadeyya -- `amukasmiṃ  nāma āvāse eko thero bhikkhu viharati bahussuto āgatāgamo  dhammadharo vinayadharo mātikādharo. tassa me therassa sammukhā sutaṃ  sammukhā paṭiggahitaṃ -- ayaṃ dhammo ayaṃ vinayo idaṃ  satthusāsana'nti. tassa, bhikkhave, bhikkhuno bhāsitaṃ neva  abhinanditabbaṃ nappaṭikkositabbaṃ. anabhinanditvā appaṭikkositvā  tāni padabyañjanāni sādhukaṃ uggahetvā sutte osāritabbāni, vinaye  sandassetabbāni. tāni ce sutte osāriyamānāni vinaye  sandassiyamānāni na ceva sutte osaranti, na ca vinaye  sandissanti, niṭṭhamettha gantabbaṃ -- `addhā, idaṃ na ceva tassa  bhagavato vacanaṃ; tassa ca therassa duggahita'nti. itihetaṃ, bhikkhave,  chaḍḍeyyātha. tāni ca sutte osāriyamānāni vinaye  sandassiyamānāni sutte ceva osaranti, vinaye ca sandissanti ^a^V2.0096^ea^,  niṭṭhamettha gantabbaṃ -- `addhā ^a^P2.0126^ea^, idaṃ tassa bhagavato vacanaṃ; tassa ca  therassa suggahita'nti. idaṃ, bhikkhave, catutthaṃ mahāpadesaṃ dhāreyyātha.  ime kho, bhikkhave, cattāro mahāpadese dhāreyyāthā''ti.</p>
              <p>[03] tatrapi sudaṃ bhagavā bhoganagare viharanto ^a^T2.0147^ea^ ānande cetiye etadeva  bahulaṃ bhikkhūnaṃ dhammiṃ kathaṃ karoti -- ``iti sīlaṃ, iti samādhi,  iti paññā. sīlaparibhāvito samādhi mahapphalo hoti mahānisaṃso ^a^M2.0105^ea^.  samādhiparibhāvitā paññā mahapphalā hoti mahānisaṃsā.  paññāparibhāvitaṃ cittaṃ sammadeva āsavehi vimuccati, seyyathidaṃ --  kāmāsavā, bhavāsavā, avijjāsavā''ti. </p>
            </h4>
            <h4>
              <h4n> kammāraputtacundavatthu </h4n>
              <p>[03] 189^b^.^eb^ atha kho bhagavā bhoganagare yathābhirantaṃ  viharitvā āyasmantaṃ ānandaṃ āmantesi -- ``āyāmānanda, yena  pāvā tenupasaṅkamissāmā''ti. ``evaṃ, bhante''ti kho āyasmā  ānando bhagavato paccassosi. atha kho bhagavā mahatā  bhikkhusaṅghena saddhiṃ yena pāvā tadavasari. tatra sudaṃ bhagavā pāvāyaṃ  viharati cundassa kammāraputtassa ambavane. assosi kho cundo  kammāraputto -- ``bhagavā kira pāvaṃ anuppatto, pāvāyaṃ viharati mayhaṃ  ambavane''ti. atha kho cundo kammāraputto yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho cundaṃ kammāraputtaṃ bhagavā dhammiyā kathāya  sandassesi samādapesi samuttejesi sampahaṃsesi. atha kho cundo  kammāraputto bhagavatā dhammiyā kathāya sandassito samādapito  samuttejito sampahaṃsito bhagavantaṃ etadavoca -- ``adhivāsetu me,  bhante, bhagavā svātanāya bhattaṃ saddhiṃ bhikkhusaṅghenā''ti.  adhivāsesi bhagavā tuṇhībhāvena. atha kho cundo kammāraputto  bhagavato adhivāsanaṃ ^a^P2.0127^ea^ viditvā uṭṭhāyāsanā ^a^T2.0148^ea^ bhagavantaṃ abhivādetvā  padakkhiṇaṃ katvā pakkāmi.</p>
              <p>[03] atha kho cundo kammāraputto tassā rattiyā accayena sake  nivesane paṇītaṃ khādanīyaṃ bhojanīyaṃ paṭiyādāpetvā pahūtañca  sūkaramaddavaṃ bhagavato kālaṃ ārocāpesi -- ``kālo, bhante, niṭṭhitaṃ  bhatta''nti. atha kho bhagavā pubbaṇhasamayaṃ nivāsetvā  pattacīvaramādāya saddhiṃ bhikkhusaṅghena yena cundassa kammāraputtassa  nivesanaṃ tenupasaṅkami; upasaṅkamitvā paññatte āsane nisīdi.  nisajja kho bhagavā cundaṃ kammāraputtaṃ āmantesi -- ``yaṃ te, cunda,  sūkaramaddavaṃ paṭiyattaṃ, tena maṃ parivisa. yaṃ panaññaṃ khādanīyaṃ  bhojanīyaṃ paṭiyattaṃ, tena bhikkhusaṅghaṃ ^a^V2.0097^ea^ parivisā''ti. ``evaṃ,  bhante''ti kho cundo kammāraputto bhagavato paṭissutvā yaṃ ahosi  sūkaramaddavaṃ paṭiyattaṃ, tena bhagavantaṃ parivisi. yaṃ panaññaṃ khādanīyaṃ  bhojanīyaṃ paṭiyattaṃ ^a^M2.0106^ea^, tena bhikkhusaṅghaṃ parivisi. atha kho bhagavā  cundaṃ kammāraputtaṃ āmantesi -- ``yaṃ te, cunda, sūkaramaddavaṃ avasiṭṭhaṃ,  taṃ sobbhe nikhaṇāhi. nāhaṃ taṃ, cunda, passāmi sadevake loke  samārake sabrahmake sassamaṇabrāhmaṇiyā pajāya sadevamanussāya, yassa  taṃ paribhuttaṃ sammā pariṇāmaṃ gaccheyya aññatra tathāgatassā''ti.  ``evaṃ, bhante''ti kho cundo kammāraputto bhagavato paṭissutvā yaṃ  ahosi sūkaramaddavaṃ avasiṭṭhaṃ, taṃ sobbhe nikhaṇitvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ ^a^T2.0149^ea^ kho cundaṃ kammāraputtaṃ bhagavā dhammiyā kathāya  sandassetvā samādapetvā samuttejetvā sampahaṃsetvā uṭṭhāyāsanā pakkāmi. </p>
              <p>[03] 190^b^.^eb^ atha kho bhagavato cundassa kammāraputtassa bhattaṃ  bhuttāvissa kharo ābādho uppajji, lohitapakkhandikā pabāḷhā  vedanā vattanti māraṇantikā. tā sudaṃ ^a^P2.0128^ea^ bhagavā sato sampajāno  adhivāsesi avihaññamāno. atha kho bhagavā āyasmantaṃ  ānandaṃ āmantesi -- ``āyāmānanda, yena kusinārā  tenupasaṅkamissāmā''ti. ``evaṃ, bhante''ti kho āyasmā ānando  bhagavato paccassosi. </p>
              <p>[21] cundassa bhattaṃ bhuñjitvā, kammārassāti me sutaṃ. </p>
              <p>[22] ābādhaṃ samphusī dhīro, pabāḷhaṃ māraṇantikaṃ.. </p>
              <p>[21] bhuttassa ca sūkaramaddavena, </p>
              <p>[27] byādhippabāḷho udapādi satthuno. </p>
              <p>[26] virecamāno {viriccamāno (sī0 syā0 ka0), viriñcamāno (?)} bhagavā avoca, </p>
              <p>[22] gacchāmahaṃ kusināraṃ nagaranti.. </p>
            </h4>
            <h4>
              <h4n> pānīyāharaṇaṃ </h4n>
              <p>[03] 191^b^.^eb^ atha kho bhagavā maggā okkamma yena aññataraṃ  rukkhamūlaṃ tenupasaṅkami; upasaṅkamitvā āyasmantaṃ ānandaṃ āmantesi  -- ``iṅgha me tvaṃ, ānanda, catugguṇaṃ saṅghāṭiṃ paññapehi,  kilantosmi, ānanda, nisīdissāmī''ti. ``evaṃ, bhante''ti kho  āyasmā ānando ^a^V2.0098^ea^ bhagavato paṭissutvā catugguṇaṃ saṅghāṭiṃ paññapesi.  nisīdi bhagavā paññatte āsane. nisajja kho bhagavā āyasmantaṃ ^a^T2.0150^ea^ ^a^M2.0107^ea^   ānandaṃ āmantesi -- ``iṅgha me tvaṃ, ānanda, pānīyaṃ āhara,  pipāsitosmi, ānanda, pivissāmī''ti. evaṃ vutte āyasmā  ānando bhagavantaṃ etadavoca -- ``idāni, bhante, pañcamattāni  sakaṭasatāni atikkantāni, taṃ cakkacchinnaṃ udakaṃ parittaṃ luḷitaṃ  āvilaṃ sandati. ayaṃ, bhante, kakudhā {kakuthā (sī0 pī0)} nadī avidūre acchodakā  sātodakā ^a^P2.0129^ea^ sītodakā setodakā {setakā (sī0)} suppatitthā ramaṇīyā. ettha bhagavā  pānīyañca pivissati, gattāni ca sītī {sītaṃ (sī0 pī0 ka0)} karissatī''ti.</p>
              <p>[03] dutiyampi kho bhagavā āyasmantaṃ ānandaṃ āmantesi --  ``iṅgha me tvaṃ, ānanda, pānīyaṃ āhara, pipāsitosmi, ānanda,  pivissāmī''ti. dutiyampi kho āyasmā ānando bhagavantaṃ  etadavoca -- ``idāni, bhante, pañcamattāni sakaṭasatāni  atikkantāni, taṃ cakkacchinnaṃ udakaṃ parittaṃ luḷitaṃ āvilaṃ sandati.  ayaṃ, bhante, kakudhā nadī avidūre acchodakā sātodakā sītodakā  setodakā suppatitthā ramaṇīyā. ettha bhagavā pānīyañca pivissati,  gattāni ca sītīkarissatī''ti.</p>
              <p>[03] tatiyampi kho bhagavā āyasmantaṃ ānandaṃ āmantesi --  ``iṅgha me tvaṃ, ānanda, pānīyaṃ āhara, pipāsitosmi, ānanda,  pivissāmī''ti. ``evaṃ, bhante''ti kho āyasmā ānando bhagavato  paṭissutvā ^a^T2.0151^ea^ pattaṃ gahetvā yena sā nadikā tenupasaṅkami. atha kho  sā nadikā cakkacchinnā parittā luḷitā āvilā sandamānā,  āyasmante ānande upasaṅkamante acchā vippasannā anāvilā sandittha {sandati  (syā0)}.  atha kho āyasmato ānandassa etadahosi -- ``acchariyaṃ vata,  bho, abbhutaṃ vata, bho, tathāgatassa mahiddhikatā mahānubhāvatā.  ayañhi sā nadikā cakkacchinnā parittā luḷitā āvilā sandamānā  mayi upasaṅkamante acchā vippasannā anāvilā sandatī''ti. pattena  pānīyaṃ ādāya yena bhagavā tenupasaṅkami; upasaṅkamitvā bhagavantaṃ  etadavoca -- ``acchariyaṃ, bhante, abbhutaṃ, bhante, tathāgatassa  mahiddhikatā mahānubhāvatā. idāni sā bhante nadikā cakkacchinnā  parittā luḷitā āvilā sandamānā mayi upasaṅkamante acchā  vippasannā anāvilā sandittha. pivatu bhagavā pānīyaṃ pivatu sugato  pānīya''nti. atha kho bhagavā pānīyaṃ apāyi. </p>
            </h4>
            <h4>
              <h4n> pukkusamallaputtavatthu </h4n>
              <p>[03] 192^b^.^eb^ tena ^a^M2.0108^ea^ ^a^V2.0099^ea^ ^a^P2.0130^ea^ rokho  pana samayena pukkuso mallaputto  āḷārassa kālāmassa sāvako kusinārāya pāvaṃ addhānamaggappaṭippanno  hoti. addasā kho pukkuso mallaputto bhagavantaṃ aññatarasmiṃ  rukkhamūle nisinnaṃ. disvā yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  pukkuso mallaputto bhagavantaṃ etadavoca -- ``acchariyaṃ, bhante, abbhutaṃ,  bhante, santena vata, bhante, pabbajitā vihārena viharanti. bhūtapubbaṃ,  bhante ^a^T2.0152^ea^, āḷāro kālāmo addhānamaggappaṭippanno maggā okkamma avidūre  aññatarasmiṃ rukkhamūle divāvihāraṃ nisīdi. atha kho, bhante,  pañcamattāni sakaṭasatāni āḷāraṃ kālāmaṃ nissāya nissāya  atikkamiṃsu. atha kho, bhante, aññataro puriso tassa  sakaṭasatthassa {sakaṭasatassa (ka0)} piṭṭhito piṭṭhito āgacchanto yena āḷāro kālāmo  tenupasaṅkami; upasaṅkamitvā āḷāraṃ kālāmaṃ etadavoca -- `api,  bhante, pañcamattāni sakaṭasatāni atikkantāni addasā'ti? `na  kho ahaṃ, āvuso, addasa'nti. `kiṃ pana, bhante, saddaṃ assosī'ti?  `na kho ahaṃ, āvuso, saddaṃ assosi'nti. `kiṃ pana, bhante,  sutto ahosī'ti? `na kho ahaṃ, āvuso, sutto ahosi'nti.  `kiṃ pana, bhante, saññī ahosī'ti? `evamāvuso'ti. `so tvaṃ,  bhante, saññī samāno jāgaro pañcamattāni sakaṭasatāni nissāya  nissāya atikkantāni neva addasa, na pana saddaṃ assosi; apisu {api hi  (sī0 syā0 pī0)}  te, bhante, saṅghāṭi rajena okiṇṇā'ti? `evamāvuso'ti. atha  kho, bhante, tassa purisassa etadahosi -- `acchariyaṃ vata bho,  abbhutaṃ vata bho, santena vata bho pabbajitā vihārena viharanti.  yatra hi nāma saññī samāno ^a^P2.0131^ea^ jāgaro pañcamattāni sakaṭasatāni  nissāya nissāya atikkantāni neva dakkhati, na pana saddaṃ  sossatī'ti! āḷāre kālāme uḷāraṃ pasādaṃ pavedetvā pakkāmī''ti. </p>
              <p>[03] 193^b^.^eb^ ``taṃ kiṃ maññasi, pukkusa, katamaṃ nu kho  dukkarataraṃ vā durabhisambhavataraṃ vā -- yo vā saññī samāno jāgaro  pañcamattāni ^a^T2.0153^ea^ sakaṭasatāni nissāya nissāya atikkantāni neva  passeyya, na pana saddaṃ ^a^M2.0109^ea^ suṇeyya; yo vā saññī samāno jāgaro deve  vassante deve gaḷagaḷāyante vijjullatāsu {vijjutāsu (sī0 syā0 pī0)} niccharantīsu asaniyā  phalantiyā neva passeyya, na pana saddaṃ suṇeyyā''ti? ``kiñhi,  bhante, karissanti pañca vā sakaṭasatāni cha vā sakaṭasatāni satta  vā sakaṭasatāni aṭṭha vā sakaṭasatāni nava vā sakaṭasatāni {nava vā  sakaṭasatāni dasa vā sakaṭasatāni (sī0)},  sakaṭasahassaṃ vā sakaṭasatasahassaṃ vā. atha kho etadeva dukkarataraṃ  ceva durabhisambhavatarañca yo ^a^V2.0100^ea^ saññī samāno jāgaro deve vassante deve  gaḷagaḷāyante vijjullatāsu niccharantīsu asaniyā phalantiyā neva  passeyya, na pana saddaṃ suṇeyyā''ti.</p>
              <p>[03] ``ekamidāhaṃ, pukkusa, samayaṃ ātumāyaṃ viharāmi bhusāgāre.  tena kho pana samayena deve vassante deve gaḷagaḷāyante vijjullatāsu  niccharantīsu asaniyā phalantiyā avidūre bhusāgārassa dve kassakā  bhātaro hatā cattāro ca balibaddā {balibaddā (sī0 pī0)}. atha kho, pukkusa, ātumāya  mahājanakāyo nikkhamitvā yena te dve kassakā bhātaro hatā cattāro  ca balibaddā tenupasaṅkami. tena kho panāhaṃ, pukkusa, samayena  bhusāgārā nikkhamitvā bhusāgāradvāre abbhokāse caṅkamāmi. atha  kho, pukkusa, aññataro puriso tamhā mahājanakāyā yenāhaṃ  tenupasaṅkami; upasaṅkamitvā maṃ abhivādetvā ekamantaṃ aṭṭhāsi.  ekamantaṃ ^a^T2.0154^ea^ ṭhitaṃ kho ahaṃ, pukkusa, taṃ purisaṃ etadavocaṃ -- `kiṃ nu  kho eso, āvuso, mahājanakāyo sannipatito'ti? `idāni ^a^P2.0132^ea^, bhante,  deve vassante deve gaḷagaḷāyante vijjullatāsu niccharantīsu asaniyā  phalantiyā dve kassakā bhātaro hatā cattāro ca balibaddā. ettheso  mahājanakāyo sannipatito. tvaṃ pana, bhante, kva ahosī'ti?  `idheva kho ahaṃ, āvuso, ahosi'nti. `kiṃ pana, bhante,  addasā'ti? `na kho ahaṃ, āvuso, addasa'nti. `kiṃ pana, bhante,  saddaṃ assosī'ti? `na kho ahaṃ, āvuso, saddaṃ assosi'nti.  `kiṃ pana, bhante, sutto ahosī'ti? `na kho ahaṃ, āvuso, sutto  ahosi'nti. `kiṃ pana, bhante, saññī ahosī'ti?  `evamāvuso'ti. `so tvaṃ, bhante, saññī samāno jāgaro deve  vassante deve gaḷagaḷāyante ^a^M2.0110^ea^ vijjullatāsu niccharantīsu asaniyā  phalantiyā neva addasa, na pana saddaṃ assosī'ti?  ``evamāvuso''ti?</p>
              <p>[03] ``atha kho, pukkusa, purisassa etadahosi -- `acchariyaṃ  vata bho, abbhutaṃ vata bho, santena vata bho pabbajitā vihārena  viharanti. yatra hi nāma saññī samāno jāgaro deve vassante deve  gaḷagaḷāyante vijjullatāsu niccharantīsu asaniyā phalantiyā neva  dakkhati, na pana saddaṃ sossatī'ti {suṇissati (syā0)}. mayi uḷāraṃ pasādaṃ pavedetvā  maṃ abhivādetvā padakkhiṇaṃ katvā pakkāmī''ti.</p>
              <p>[03] evaṃ vutte pukkuso mallaputto bhagavantaṃ etadavoca -- ``esāhaṃ,  bhante, yo me āḷāre kālāme pasādo taṃ mahāvāte vā ophuṇāmi  sīghasotāya ^a^T2.0155^ea^ {siṅghasotāya (ka0)} vā nadiyā pavāhemi. abhikkantaṃ, bhante, abhikkantaṃ,  bhante! seyyathāpi, bhante, nikkujjitaṃ vā ukkujjeyya, paṭicchannaṃ ^a^V2.0101^ea^ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya `cakkhumanto rūpāni dakkhantī'ti; evamevaṃ bhagavatā  anekapariyāyena dhammo pakāsito. esāhaṃ, bhante, bhagavantaṃ saraṇaṃ  gacchāmi dhammañca ^a^P2.0133^ea^ bhikkhusaṅghañca. upāsakaṃ maṃ bhagavā dhāretu  ajjatagge pāṇupetaṃ saraṇaṃ gata''nti. </p>
              <p>[03] 194^b^.^eb^ atha kho pukkuso mallaputto aññataraṃ purisaṃ  āmantesi -- ``iṅgha me tvaṃ, bhaṇe, siṅgīvaṇṇaṃ yugamaṭṭhaṃ dhāraṇīyaṃ  āharā''ti. ``evaṃ, bhante''ti kho so puriso pukkusassa  mallaputtassa paṭissutvā taṃ siṅgīvaṇṇaṃ yugamaṭṭhaṃ dhāraṇīyaṃ āhari {āharasi  (ka0)}.  atha kho pukkuso mallaputto taṃ siṅgīvaṇṇaṃ yugamaṭṭhaṃ dhāraṇīyaṃ bhagavato  upanāmesi -- ``idaṃ, bhante, siṅgīvaṇṇaṃ yugamaṭṭhaṃ dhāraṇīyaṃ, taṃ me  bhagavā paṭiggaṇhātu anukampaṃ upādāyā''ti. ``tena hi, pukkusa,  ekena maṃ acchādehi, ekena ānanda''nti. ``evaṃ, bhante''ti kho  pukkuso mallaputto bhagavato paṭissutvā ekena bhagavantaṃ acchādeti,  ekena āyasmantaṃ ānandaṃ. atha kho bhagavā pukkusaṃ mallaputtaṃ dhammiyā  kathāya sandassesi samādapesi samuttejesi sampahaṃsesi. atha kho  pukkuso mallaputto bhagavatā dhammiyā kathāya sandassito samādapito  samuttejito sampahaṃsito uṭṭhāyāsanā bhagavantaṃ abhivādetvā padakkhiṇaṃ  katvā pakkāmi. </p>
              <p>[03] 195^b^.^eb^ atha ^a^T2.0156^ea^ ^a^M2.0111^ea^ kho āyasmā ānando acirapakkante  pukkuse mallaputte taṃ siṅgīvaṇṇaṃ yugamaṭṭhaṃ dhāraṇīyaṃ bhagavato kāyaṃ  upanāmesi. taṃ bhagavato kāyaṃ upanāmitaṃ hataccikaṃ viya {vītaccikaṃviya (sī0  pī0)} khāyati.  atha kho āyasmā ānando bhagavantaṃ etadavoca -- ``acchariyaṃ,  bhante, abbhutaṃ, bhante, yāva parisuddho, bhante, tathāgatassa chavivaṇṇo  pariyodāto. idaṃ, bhante, siṅgīvaṇṇaṃ yugamaṭṭhaṃ dhāraṇīyaṃ bhagavato  ^a^P2.0134^ea^ kāyaṃ upanāmitaṃ hataccikaṃ viya khāyatī''ti. ``evametaṃ, ānanda,  evametaṃ, ānanda dvīsu kālesu ativiya tathāgatassa kāyo parisuddho  hoti chavivaṇṇo pariyodāto. katamesu dvīsu? yañca, ānanda,  rattiṃ tathāgato anuttaraṃ sammāsambodhiṃ abhisambujjhati, yañca rattiṃ  anupādisesāya nibbānadhātuyā parinibbāyati. imesu kho, ānanda,  dvīsu kālesu ativiya tathāgatassa kāyo parisuddho hoti chavivaṇṇo  pariyodāto. ``ajja kho, panānanda, rattiyā pacchime yāme  kusinārāyaṃ upavattane mallānaṃ sālavane antarena {antare (syā0)} yamakasālānaṃ  tathāgatassa parinibbānaṃ bhavissati {bhavissatīti (ka0)}. āyāmānanda, yena kakudhā  nadī tenupasaṅkamissāmā''ti. ``evaṃ, bhante''ti kho āyasmā  ānando bhagavato paccassosi. </p>
              <p>[21] siṅgīvaṇṇaṃ ^a^V2.0102^ea^ yugamaṭṭhaṃ, pukkuso abhihārayi. </p>
              <p>[22] tena acchādito satthā, hemavaṇṇo asobhathāti.. </p>
              <p>[03] 196^b^.^eb^ atha kho bhagavā mahatā bhikkhusaṅghena saddhiṃ  yena kakudhā nadī tenupasaṅkami ^a^T2.0157^ea^; upasaṅkamitvā kakudhaṃ nadiṃ  ajjhogāhetvā nhatvā ca pivitvā ca paccuttaritvā yena ambavanaṃ  tenupasaṅkami. upasaṅkamitvā āyasmantaṃ cundakaṃ āmantesi --  ``iṅgha me tvaṃ, cundaka, catugguṇaṃ saṅghāṭiṃ paññapehi, kilantosmi,  cundaka, nipajjissāmī''ti.</p>
              <p>[03] ``evaṃ, bhante''ti kho āyasmā cundako bhagavato paṭissutvā  catugguṇaṃ saṅghāṭiṃ paññapesi. atha kho bhagavā dakkhiṇena passena  sīhaseyyaṃ kappesi pāde pādaṃ accādhāya sato sampajāno uṭṭhānasaññaṃ ^a^P2.0135^ea^   manasikaritvā. āyasmā pana cundako tattheva bhagavato purato  nisīdi. </p>
              <p>[21] gantvāna ^a^M2.0112^ea^ buddho nadikaṃ kakudhaṃ, </p>
              <p>[27] acchodakaṃ sātudakaṃ vippasannaṃ. </p>
              <p>[26] ogāhi satthā akilantarūpo {sukilantarūpo (sī0 pī0)}, </p>
              <p>[22] tathāgato appaṭimo ca {appaṭimodha (pī0)} loke.. </p>
              <p>[21] nhatvā ca pivitvā cudatāri satthā {pivitvā cundakena, pivitvā ca  uttari (ka0)}, </p>
              <p>[27] purakkhato bhikkhugaṇassa majjhe. </p>
              <p>[26] vattā {satthā (sī0 syā0 pī0)} pavattā bhagavā idha dhamme, </p>
              <p>[22] upāgami ambavanaṃ mahesi.. </p>
              <p>[21] āmantayi cundakaṃ nāma bhikkhuṃ, </p>
              <p>[27] catugguṇaṃ ^a^T2.0158^ea^ santhara me nipajjaṃ. </p>
              <p>[26] so codito bhāvitattena cundo, </p>
              <p>[22] catugguṇaṃ santhari khippameva.. </p>
              <p>[21] nipajji satthā akilantarūpo, </p>
              <p>[22] cundopi tattha pamukhe {samukhe (ka0)} nisīdīti.. </p>
              <p>[03] 197^b^.^eb^ atha kho bhagavā āyasmantaṃ ānandaṃ āmantesi  -- ``siyā kho {yo kho (ka0)}, panānanda, cundassa ^a^V2.0103^ea^ kammāraputtassa koci  vippaṭisāraṃ uppādeyya -- `tassa te, āvuso cunda, alābhā tassa te  dulladdhaṃ, yassa te tathāgato pacchimaṃ piṇḍapātaṃ paribhuñjitvā  parinibbuto'ti. cundassa, ānanda, kammāraputtassa evaṃ vippaṭisāro  paṭivinetabbo -- `tassa te, āvuso cunda, lābhā tassa te suladdhaṃ,  yassa te tathāgato pacchimaṃ piṇḍapātaṃ paribhuñjitvā parinibbuto.  sammukhā metaṃ, āvuso cunda, bhagavato sutaṃ sammukhā paṭiggahitaṃ --  dve me piṇḍapātā samasamaphalā ^a^P2.0136^ea^ {samā samaphalā (ka0)} samavipākā  {samasamavipākā (sī0 syā0 pī0)}, ativiya aññehi  piṇḍapātehi mahapphalatarā ca mahānisaṃsatarā ca. katame dve? yañca  piṇḍapātaṃ paribhuñjitvā tathāgato anuttaraṃ sammāsambodhiṃ  abhisambujjhati, yañca piṇḍapātaṃ paribhuñjitvā tathāgato  anupādisesāya nibbānadhātuyā parinibbāyati. ime dve piṇḍapātā  samasamaphalā samavipākā ^a^M2.0113^ea^, ativiya aññehi piṇḍapātehi mahapphalatarā  ca mahānisaṃsatarā ca. āyusaṃvattanikaṃ āyasmatā cundena  kammāraputtena kammaṃ upacitaṃ, vaṇṇasaṃvattanikaṃ āyasmatā cundena  kammāraputtena kammaṃ upacitaṃ, sukhasaṃvattanikaṃ āyasmatā cundena  kammāraputtena kammaṃ upacitaṃ, yasasaṃvattanikaṃ āyasmatā cundena  kammāraputtena kammaṃ upacitaṃ, saggasaṃvattanikaṃ ^a^T2.0159^ea^ āyasmatā cundena  kammāraputtena kammaṃ upacitaṃ, ādhipateyyasaṃvattanikaṃ āyasmatā cundena  kammāraputtena kammaṃ upacita'nti. cundassa, ānanda, kammāraputtassa  evaṃ vippaṭisāro paṭivinetabbo''ti. atha kho bhagavā etamatthaṃ  viditvā tāyaṃ velāyaṃ imaṃ udānaṃ udānesi -- </p>
              <p>[21] ``dadato puññaṃ pavaḍḍhati, </p>
              <p>[27] saṃyamato veraṃ na cīyati. </p>
              <p>[26] kusalo ca jahāti pāpakaṃ, </p>
              <p>[22] rāgadosamohakkhayā sanibbuto''ti.. </p>
              <p>[06] catuttho bhāṇavāro. </p>
            </h4>
            <h4>
              <h4n> yamakasālā </h4n>
              <p>[03] 198^b^.^eb^ atha ^a^P2.0137^ea^ kho bhagavā āyasmantaṃ ānandaṃ āmantesi  -- ``āyāmānanda, yena hiraññavatiyā nadiyā pārimaṃ tīraṃ, yena  kusinārā upavattanaṃ mallānaṃ sālavanaṃ tenupasaṅkamissāmā''ti ^a^V2.0104^ea^.  ``evaṃ, bhante''ti kho āyasmā ānando bhagavato paccassosi. atha  kho bhagavā mahatā bhikkhusaṅghena saddhiṃ yena hiraññavatiyā nadiyā  pārimaṃ tīraṃ, yena kusinārā upavattanaṃ mallānaṃ sālavanaṃ tenupasaṅkami.  upasaṅkamitvā āyasmantaṃ ānandaṃ āmantesi -- ``iṅgha me tvaṃ,  ānanda, antarena yamakasālānaṃ uttarasīsakaṃ mañcakaṃ paññapehi,  kilantosmi, ānanda, nipajjissāmī''ti. ``evaṃ, bhante''ti kho  āyasmā ānando bhagavato paṭissutvā antarena yamakasālānaṃ  uttarasīsakaṃ mañcakaṃ paññapesi. atha kho bhagavā dakkhiṇena passena  sīhaseyyaṃ kappesi pāde ^a^T2.0160^ea^ pādaṃ accādhāya sato sampajāno.</p>
              <p>[03] tena ^a^M2.0114^ea^ kho pana samayena yamakasālā sabbaphāliphullā honti  akālapupphehi. te tathāgatassa sarīraṃ okiranti ajjhokiranti  abhippakiranti tathāgatassa pūjāya. dibbānipi mandāravapupphāni  antalikkhā papatanti, tāni tathāgatassa sarīraṃ okiranti  ajjhokiranti abhippakiranti tathāgatassa pūjāya. dibbānipi  candanacuṇṇāni antalikkhā papatanti, tāni tathāgatassa sarīraṃ  okiranti ^a^P2.0138^ea^ ajjhokiranti abhippakiranti tathāgatassa pūjāya.  dibbānipi tūriyāni antalikkhe vajjanti tathāgatassa pūjāya.  dibbānipi saṅgītāni antalikkhe vattanti tathāgatassa pūjāya. </p>
              <p>[03] 199^b^.^eb^ atha kho bhagavā āyasmantaṃ ānandaṃ āmantesi  -- ``sabbaphāliphullā kho, ānanda, yamakasālā akālapupphehi. te  tathāgatassa sarīraṃ okiranti ajjhokiranti abhippakiranti  tathāgatassa pūjāya. dibbānipi mandāravapupphāni antalikkhā  papatanti, tāni tathāgatassa sarīraṃ okiranti ajjhokiranti  abhippakiranti tathāgatassa pūjāya. dibbānipi candanacuṇṇāni  antalikkhā papatanti, tāni tathāgatassa sarīraṃ okiranti  ajjhokiranti abhippakiranti tathāgatassa pūjāya. dibbānipi  tūriyāni antalikkhe vajjanti tathāgatassa pūjāya. dibbānipi  saṅgītāni antalikkhe vattanti tathāgatassa pūjāya. na kho,  ānanda, ettāvatā tathāgato sakkato vā hoti garukato vā mānito  vā pūjito vā apacito vā. yo kho, ānanda, bhikkhu ^a^T2.0161^ea^ vā  bhikkhunī vā upāsako vā upāsikā vā dhammānudhammappaṭipanno  viharati sāmīcippaṭipanno anudhammacārī, so tathāgataṃ sakkaroti garuṃ  karoti māneti pūjeti apaciyati {idaṃ padaṃ sīsyāipotthakesu na dissati}, paramāya pūjāya. tasmātihānanda,  dhammānudhammappaṭipannā viharissāma sāmīcippaṭipannā  anudhammacārinoti. evañhi vo, ānanda, sikkhitabba''nti. </p>
            </h4>
            <h4>
              <h4n> upavāṇatthero </h4n>
              <p>[03] 200^b^.^eb^ tena ^a^V2.0105^ea^ kho pana samayena āyasmā upavāṇo  bhagavato purato ṭhito hoti bhagavantaṃ bījayamāno. atha kho bhagavā  āyasmantaṃ upavāṇaṃ apasāresi -- ``apehi, bhikkhu, mā me purato  aṭṭhāsī''ti. atha kho āyasmato ānandassa etadahosi -- ``ayaṃ  kho ^a^M2.0115^ea^ āyasmā ^a^P2.0139^ea^ upavāṇo dīgharattaṃ bhagavato upaṭṭhāko santikāvacaro  samīpacārī. atha ca pana bhagavā pacchime kāle āyasmantaṃ upavāṇaṃ  apasāreti -- `apehi bhikkhu, mā me purato aṭṭhāsī'ti. ko nu  kho hetu, ko paccayo, yaṃ bhagavā āyasmantaṃ upavāṇaṃ apasāreti --  `apehi, bhikkhu, mā me purato aṭṭhāsī'ti? atha kho āyasmā  ānando bhagavantaṃ etadavoca -- `ayaṃ, bhante, āyasmā upavāṇo  dīgharattaṃ bhagavato upaṭṭhāko santikāvacaro samīpacārī. atha ca pana  bhagavā pacchime kāle āyasmantaṃ upavāṇaṃ apasāreti -- ``apehi,  bhikkhu, mā me purato aṭṭhāsī''ti. ko nu kho, bhante, hetu, ko  paccayo, yaṃ bhagavā āyasmantaṃ upavāṇaṃ apasāreti -- ``apehi,  bhikkhu, mā me purato aṭṭhāsī''ti? ``yebhuyyena, ānanda, dasasu  lokadhātūsu devatā sannipatitā ^a^T2.0162^ea^ tathāgataṃ dassanāya. yāvatā,  ānanda, kusinārā upavattanaṃ mallānaṃ sālavanaṃ samantato dvādasa  yojanāni, natthi so padeso vālaggakoṭinitudanamattopi  mahesakkhāhi devatāhi apphuṭo. devatā, ānanda, ujjhāyanti --  `dūrā ca vatamha āgatā tathāgataṃ dassanāya. kadāci karahaci  tathāgatā loke uppajjanti arahanto sammāsambuddhā. ajjeva rattiyā  pacchime yāme tathāgatassa parinibbānaṃ bhavissati. ayañca  mahesakkho bhikkhu bhagavato purato ṭhito ovārento, na mayaṃ labhāma  pacchime kāle tathāgataṃ dassanāyā'''ti. </p>
              <p>[03] 201^b^.^eb^ ``kathaṃbhūtā pana, bhante, bhagavā devatā  manasikarotī''ti {manasi karontīti (syā0 ka0)}? ``santānanda, devatā ākāse pathavīsaññiniyo  kese pakiriya kandanti, bāhā paggayha kandanti, chinnapātaṃ papatanti  {chinnaṃpādaṃviya papatanti (syā0)},  āvaṭṭanti, vivaṭṭanti -- `atikhippaṃ bhagavā parinibbāyissati,  atikhippaṃ sugato parinibbāyissati, atikhippaṃ cakkhuṃ {cakkhumā (syā0  ka0)} loke  antaradhṃāyissatī'ti.</p>
              <p>[03] ``santānanda, devatā pathaviyaṃ pathavīsaññiniyo kese pakiriya  kandanti, bāhā paggayha kandanti, chinnapātaṃ ^a^P2.0140^ea^ papatanti,  āvaṭṭanti, vivaṭṭanti -- `atikhippaṃ bhagavā parinibbāyissati,  atikhippaṃ sugato parinibbāyissati, atikhippaṃ cakkhuṃ loke   antaradhāyissatī'''ti.</p>
              <p>[03] ``yā ^a^M2.0116^ea^ ^a^V2.0106^ea^ pana tā devatā vītarāgā, tā  satā sampajānā adhivāsenti -- `aniccā saṅkhārā, taṃ kutettha labbhā'ti. </p>
            </h4>
            <h4>
              <h4n> catusaṃvejanīyaṭṭhānāni </h4n>
              <p>[03] 202^b^.^eb^ ``pubbe ^a^T2.0163^ea^, bhante, disāsu vassaṃ vuṭṭhā {vassaṃvutthā (sī0  syā0 kaṃ0 pī0)} bhikkhū  āgacchanti tathāgataṃ dassanāya. te mayaṃ labhāma manobhāvanīye  bhikkhū dassanāya, labhāma payirupāsanāya. bhagavato pana mayaṃ,  bhante, accayena na labhissāma manobhāvanīye bhikkhū dassanāya, na  labhissāma payirupāsanāyā''ti.</p>
              <p>[03] ``cattārimāni, ānanda, saddhassa kulaputtassa dassanīyāni  saṃvejanīyāni ṭhānāni. katamāni cattāri? `idha tathāgato  jāto'ti, ānanda, saddhassa kulaputtassa dassanīyaṃ saṃvejanīyaṃ ṭhānaṃ.  `idha tathāgato anuttaraṃ sammāsambodhiṃ abhisambuddho'ti, ānanda,  saddhassa kulaputtassa dassanīyaṃ saṃvejanīyaṃ ṭhānaṃ. `idha tathāgatena  anuttaraṃ dhammacakkaṃ pavattita'nti, ānanda, saddhassa kulaputtassa  dassanīyaṃ saṃvejanīyaṃ ṭhānaṃ. `idha tathāgato anupādisesāya  nibbānadhātuyā parinibbuto'ti, ānanda, saddhassa kulaputtassa  dassanīyaṃ saṃvejanīyaṃ ṭhānaṃ. imāni kho ^a^P2.0141^ea^, ānanda, cattāri saddhassa  kulaputtassa dassanīyāni saṃvejanīyāni ṭhānāni.</p>
              <p>[03] ``āgamissanti kho, ānanda, saddhā bhikkhū bhikkhuniyo  upāsakā upāsikāyo -- `idha tathāgato jāto'tipi, `idha tathāgato  anuttaraṃ sammāsambodhiṃ abhisambuddho'tipi, `idha tathāgatena anuttaraṃ  dhammacakkaṃ pavattita'ntipi, `idha tathāgato anupādisesāya  nibbānadhātuyā parinibbuto'tipi. ye hi keci, ānanda,  cetiyacārikaṃ āhiṇḍantā pasannacittā kālaṅkarissanti, sabbe te  kāyassa bhedā paraṃ maraṇā sugatiṃ saggaṃ lokaṃ upapajjissantī''ti. </p>
            </h4>
            <h4>
              <h4n> ānandapucchākathā </h4n>
              <p>[03] 203^b^.^eb^ ``kathaṃ ^a^T2.0164^ea^ mayaṃ, bhante, mātugāme paṭipajjāmā''ti?  ``adassanaṃ, ānandā''ti. ``dassane, bhagavā, sati kathaṃ  paṭipajjitabba''nti? ``anālāpo, ānandā''ti ^a^M2.0117^ea^. ``ālapantena  pana, bhante, kathaṃ paṭipajjitabba''nti? ``sati, ānanda,  upaṭṭhāpetabbā''ti. </p>
              <p>[03] 204^b^.^eb^ ``kathaṃ ^a^V2.0107^ea^ mayaṃ, bhante, tathāgatassa sarīre  paṭipajjāmā''ti? ``abyāvaṭā tumhe, ānanda, hotha tathāgatassa  sarīrapūjāya. iṅgha tumhe, ānanda, sāratthe ghaṭatha anuyuñjatha {sadatthe anuyuñjatha  (sī0 syā0), sadatthaṃ anuyuñjatha (pī0), sāratthe anuyuñjatha  (ka0)},  sāratthe appamattā ātāpino pahitattā viharatha. santānanda,  khattiyapaṇḍitāpi brāhmaṇapaṇḍitāpi gahapatipaṇḍitāpi tathāgate  abhippasannā, te tathāgatassa sarīrapūjaṃ karissantī''ti. </p>
              <p>[03] 205^b^.^eb^ ``kathaṃ pana, bhante, tathāgatassa sarīre  paṭipajjitabba''nti? ``yathā kho, ānanda, rañño cakkavattissa  sarīre paṭipajjanti, evaṃ tathāgatassa sarīre paṭipajjitabba''nti.  ``kathaṃ pana, bhante, rañño cakkavattissa sarīre paṭipajjantī''ti?  ``rañño, ānanda, cakkavattissa sarīraṃ ahatena vatthena veṭhenti,  ahatena vatthena veṭhetvā vihatena kappāsena veṭhenti, vihatena kappāsena  veṭhetvā ahatena vatthena ^a^P2.0142^ea^ veṭhenti. etenupāyena pañcahi yugasatehi  rañño cakkavattissa sarīraṃ {sarīre (syā0 ka0)} veṭhetvā āyasāya teladoṇiyā pakkhipitvā  aññissā āyasāya doṇiyā paṭikujjitvā sabbagandhānaṃ citakaṃ  karitvā rañño cakkavattissa sarīraṃ jhāpenti. cātumahāpathe {cātummahāpathe (sī0  syā0 kaṃ0 pī0)} rañño  cakkavattissa thūpaṃ karonti ^a^T2.0165^ea^. evaṃ kho, ānanda, rañño cakkavattissa  sarīre paṭipajjanti. yathā kho, ānanda, rañño cakkavattissa sarīre  paṭipajjanti, evaṃ tathāgatassa sarīre paṭipajjitabbaṃ. cātumahāpathe  tathāgatassa thūpo kātabbo. tattha ye mālaṃ vā gandhaṃ vā cuṇṇakaṃ {vaṇṇakaṃ (sī0  pī0)} vā  āropessanti vā abhivādessanti vā cittaṃ vā pasādessanti tesaṃ taṃ  bhavissati dīgharattaṃ hitāya sukhāya. </p>
            </h4>
            <h4>
              <h4n> thūpārahapuggalo </h4n>
              <p>[03] 206^b^.^eb^ ``cattārome, ānanda, thūpārahā. katame  cattāro? tathāgato arahaṃ sammāsambuddho thūpāraho, paccekasambuddho  thūpāraho, tathāgatassa sāvako thūpāraho, rājā cakkavattī {cakkavatti (syā0 ka0)} thūpārahoti.</p>
              <p>[03] ``kiñcānanda ^a^M2.0118^ea^, atthavasaṃ paṭicca tathāgato arahaṃ sammāsambuddho  thūpāraho? `ayaṃ tassa bhagavato arahato sammāsambuddhassa thūpo'ti,  ānanda, bahujanā cittaṃ pasādenti. te tattha cittaṃ pasādetvā  kāyassa bhedā paraṃ maraṇā sugatiṃ saggaṃ lokaṃ upapajjanti. idaṃ kho,  ānanda, atthavasaṃ paṭicca tathāgato arahaṃ sammāsambuddho thūpāraho.</p>
              <p>[03] ``kiñcānanda, atthavasaṃ paṭicca paccekasambuddho thūpāraho?  `ayaṃ tassa bhagavato paccekasambuddhassa ^a^V2.0108^ea^ ^a^P2.0143^ea^ thūpo'ti, ānanda, bahujanā  cittaṃ pasādenti. te tattha cittaṃ pasādetvā kāyassa bhedā paraṃ maraṇā  sugatiṃ saggaṃ lokaṃ upapajjanti. idaṃ kho, ānanda, atthavasaṃ paṭicca  paccekasambuddho thūpāraho.</p>
              <p>[03] ``kiñcānanda, atthavasaṃ paṭicca tathāgatassa sāvako ^a^T2.0166^ea^ thūpāraho?  `ayaṃ tassa bhagavato arahato sammāsambuddhassa sāvakassa thūpo'ti  ānanda, bahujanā cittaṃ pasādenti. te tattha cittaṃ pasādetvā  kāyassa bhedā paraṃ maraṇā sugatiṃ saggaṃ lokaṃ upapajjanti. idaṃ kho,  ānanda, atthavasaṃ paṭicca tathāgatassa sāvako thūpāraho.</p>
              <p>[03] ``kiñcānanda, atthavasaṃ paṭicca rājā cakkavattī thūpāraho?  `ayaṃ tassa dhammikassa dhammarañño thūpo'ti, ānanda, bahujanā cittaṃ  pasādenti. te tattha cittaṃ pasādetvā kāyassa bhedā paraṃ maraṇā  sugatiṃ saggaṃ lokaṃ upapajjanti. idaṃ kho, ānanda, atthavasaṃ paṭicca  rājā cakkavattī thūpāraho. ime kho, ānanda cattāro thūpārahā''ti. </p>
            </h4>
            <h4>
              <h4n> ānandācchariyadhammo </h4n>
              <p>[03] 207^b^.^eb^ atha kho āyasmā ānando vihāraṃ pavisitvā  kapisīsaṃ ālambitvā rodamāno aṭṭhāsi -- ``ahañca vatamhi sekho  sakaraṇīyo, satthu ca me parinibbānaṃ bhavissati, yo mama  anukampako''ti. atha kho bhagavā bhikkhū āmantesi -- ``kahaṃ nu  kho, bhikkhave, ānando''ti? ``eso, bhante, āyasmā ānando  vihāraṃ pavisitvā kapisīsaṃ ālambitvā rodamāno ṭhito --  `ahañca vatamhi sekho sakaraṇīyo, satthu ca me parinibbānaṃ  bhavissati, yo mama anukampako'''ti. atha kho bhagavā aññataraṃ  bhikkhuṃ āmantesi -- ``ehi tvaṃ, bhikkhu, mama vacanena ānandaṃ  āmantehi ^a^M2.0119^ea^ -- `satthā taṃ, āvuso ānanda, āmantetī'''ti.  ``evaṃ ^a^P2.0144^ea^, bhante''ti kho so bhikkhu bhagavato paṭissutvā yenāyasmā  ānando tenupasaṅkami; upasaṅkamitvā āyasmantaṃ ānandaṃ etadavoca ^a^T2.0167^ea^  -- ``satthā taṃ, āvuso ānanda, āmantetī''ti. ``evamāvuso''ti  kho āyasmā ānando tassa bhikkhuno paṭissutvā yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinnaṃ kho āyasmantaṃ ānandaṃ bhagavā etadavoca --  ``alaṃ, ānanda, mā soci mā paridevi, nanu etaṃ, ānanda, mayā  paṭikacceva akkhātaṃ -- `sabbeheva piyehi manāpehi nānābhāvo  vinābhāvo aññathābhāvo'; taṃ kutettha, ānanda, labbhā. yaṃ taṃ  jātaṃ bhūtaṃ saṅkhataṃ ^a^V2.0109^ea^ palokadhammaṃ, taṃ vata tathāgatassāpi sarīraṃ mā  palujjī'ti netaṃ ṭhānaṃ vijjati. dīgharattaṃ kho te, ānanda, tathāgato  paccupaṭṭhito mettena kāyakammena hitena sukhena advayena appamāṇena,  mettena vacīkammena hitena sukhena advayena appamāṇena, mettena  manokammena hitena sukhena advayena appamāṇena. katapuññosi tvaṃ,  ānanda, padhānamanuyuñja, khippaṃ hohisi anāsavo''ti. </p>
              <p>[03] 208^b^.^eb^ atha kho bhagavā bhikkhū āmantesi --  ``yepi te, bhikkhave, ahesuṃ atītamaddhānaṃ arahanto sammāsambuddhā,  tesampi bhagavantānaṃ etapparamāyeva upaṭṭhākā ahesuṃ, seyyathāpi mayhaṃ  ānando. yepi te, bhikkhave, bhavissanti anāgatamaddhānaṃ arahanto  sammāsambuddhā, tesampi bhagavantānaṃ etapparamāyeva upaṭṭhākā  bhavissanti, seyyathāpi mayhaṃ ānando. paṇḍito, bhikkhave,  ānando; medhāvī, bhikkhave, ānando. jānāti `ayaṃ kālo  tathāgataṃ dassanāya upasaṅkamituṃ bhikkhūnaṃ, ayaṃ kālo bhikkhunīnaṃ,  ayaṃ kālo upāsakānaṃ ^a^T2.0168^ea^, ayaṃ ^a^P2.0145^ea^ kālo upāsikānaṃ, ayaṃ kālo rañño  rājamahāmattānaṃ titthiyānaṃ titthiyasāvakāna'nti. </p>
              <p>[03] 209^b^.^eb^ ``cattārome, bhikkhave, acchariyā abbhutā  dhammā {abbhutadhammā (syā0 ka0)} ānande. katame cattāro? sace, bhikkhave, bhikkhuparisā  ānandaṃ dassanāya upasaṅkamati, dassanena sā attamanā hoti. tatra  ce ānando dhammaṃ ^a^M2.0120^ea^ bhāsati, bhāsitenapi sā attamanā hoti.  atittāva, bhikkhave, bhikkhuparisā hoti, atha kho ānando tuṇhī  hoti. sace, bhikkhave, bhikkhunīparisā ānandaṃ dassanāya  upasaṅkamati, dassanena sā attamanā hoti. tatra ce ānando dhammaṃ  bhāsati, bhāsitenapi sā attamanā hoti. atittāva, bhikkhave,  bhikkhunīparisā hoti, atha kho ānando tuṇhī hoti. sace,  bhikkhave, upāsakaparisā ānandaṃ dassanāya upasaṅkamati, dassanena  sā attamanā hoti. tatra ce ānando dhammaṃ bhāsati, bhāsitenapi  sā attamanā hoti. atittāva, bhikkhave, upāsakaparisā hoti, atha  kho ānando tuṇhī hoti. sace, bhikkhave, upāsikāparisā  ānandaṃ dassanāya upasaṅkamati, dassanena sā attamanā hoti. tatra  ce, ānando, dhammaṃ bhāsati, bhāsitenapi sā attamanā hoti.  atittāva, bhikkhave, upāsikāparisā hoti, atha kho ānando tuṇhī  hoti. ime kho, bhikkhave, cattāro acchariyā abbhutā dhammā  ānande.</p>
              <p>[03] ``cattārome, bhikkhave, acchariyā abbhutā dhammā raññe  cakkavattimhi. katame cattāro ^a^V2.0110^ea^? sace, bhikkhave, khattiyaparisā  rājānaṃ cakkavattiṃ dassanāya ^a^T2.0169^ea^ upasaṅkamati, dassanena sā attamanā hoti.  tatra ce rājā cakkavattī bhāsati, bhāsitenapi sā attamanā hoti.  atittāva, bhikkhave, khattiyaparisā hoti. atha kho rājā cakkavattī  tuṇhī hoti. sace bhikkhave, brāhmaṇaparisā...pe0...  gahapatiparisā...pe0... samaṇaparisā rājānaṃ cakkavattiṃ dassanāya  upasaṅkamati, dassanena sā attamanā hoti. tatra ce rājā cakkavattī  bhāsati, bhāsitenapi sā attamanā hoti. atittāva, bhikkhave,  samaṇaparisā hoti, atha kho rājā cakkavattī tuṇhī hoti. evameva  ^a^P2.0146^ea^  kho, bhikkhave, cattārome acchariyā abbhutā dhammā ānande. sace,  bhikkhave, bhikkhuparisā ānandaṃ dassanāya upasaṅkamati, dassanena sā  attamanā hoti. tatra ce ānando dhammaṃ bhāsati, bhāsitenapi sā  attamanā hoti. atittāva, bhikkhave, bhikkhuparisā hoti. atha  kho ānando tuṇhī hoti. sace, bhikkhave bhikkhunīparisā...pe0...  upāsakaparisā...pe0... upāsikāparisā ānandaṃ dassanāya  upasaṅkamati, dassanena sā attamanā ^a^M2.0121^ea^ hoti. tatra ce ānando dhammaṃ  bhāsati, bhāsitenapi sā attamanā hoti. atittāva, bhikkhave,  upāsikāparisā hoti. atha kho ānando tuṇhī hoti. ime  kho, bhikkhave, cattāro acchariyā abbhutā dhammā ānande''ti. </p>
            </h4>
            <h4>
              <h4n> mahāsudassanasuttadesanā </h4n>
              <p>[03] 210^b^.^eb^ evaṃ vutte āyasmā ānando bhagavantaṃ etadavoca  -- ``mā, bhante, bhagavā imasmiṃ khuddakanagarake ujjaṅgalanagarake  sākhānagarake parinibbāyi. santi, bhante, aññāni mahānagarāni,  seyyathidaṃ -- campā ^a^T2.0170^ea^ rājagahaṃ sāvatthī sāketaṃ kosambī bārāṇasī;  ettha bhagavā parinibbāyatu. ettha bahū khattiyamahāsālā,  brāhmaṇamahāsālā gahapatimahāsālā tathāgate abhippasannā. te  tathāgatassa sarīrapūjaṃ karissantī''ti ``māhevaṃ, ānanda, avaca;  māhevaṃ, ānanda, avaca -- `khuddakanagarakaṃ ujjaṅgalanagarakaṃ  sākhānagaraka'nti.</p>
              <p>[03] ``bhūtapubbaṃ, ānanda, rājā mahāsudassano nāma ahosi  cakkavattī dhammiko dhammarājā cāturanto vijitāvī  janappadatthāvariyappatto sattaratanasamannāgato. rañño, ānanda,  mahāsudassanassa ayaṃ kusinārā kusāvatī nāma rājadhānī ahosi,  puratthimena ca pacchimena ca dvādasayojanāni āyāmena; uttarena ca  dakkhiṇena ca sattayojanāni vitthārena. kusāvatī, ānanda,  rājadhānī iddhā ceva ahosi phītā ca ^a^P2.0147^ea^ bahujanā ca ākiṇṇamanussā  ca subhikkhā ca. seyyathāpi, ānanda, devānaṃ āḷakamandā nāma  rājadhānī iddhā ceva hoti phītā ^a^V2.0111^ea^ ca bahujanā ca ākiṇṇayakkhā ca  subhikkhā ca; evameva kho, ānanda, kusāvatī rājadhānī iddhā ceva  ahosi phītā ca bahujanā ca ākiṇṇamanussā ca subhikkhā ca.  kusāvatī, ānanda, rājadhānī dasahi saddehi avivittā ahosi divā  ceva rattiñca, seyyathidaṃ -- hatthisaddena assasaddena rathasaddena  bherisaddena mudiṅgasaddena vīṇāsaddena gītasaddena saṅkhasaddena sammasaddena  pāṇitāḷasaddena `asnātha pivatha khādathā'ti dasamena saddena.</p>
              <p>[03] ``gaccha tvaṃ, ānanda, kusināraṃ pavisitvā kosinārakānaṃ  mallānaṃ ^a^T2.0171^ea^ ārocehi -- `ajja kho, vāseṭṭhā, rattiyā pacchime yāme  tathāgatassa parinibbānaṃ ^a^M2.0122^ea^ bhavissati. abhikkamatha vāseṭṭhā, abhikkamatha  vāseṭṭhā. mā pacchā vippaṭisārino ahuvattha -- amhākañca no  gāmakkhette tathāgatassa parinibbānaṃ ahosi, na mayaṃ labhimhā  pacchime kāle tathāgataṃ dassanāyā'''ti. ``evaṃ, bhante''ti kho  āyasmā ānando bhagavato paṭissutvā nivāsetvā pattacīvaramādāya  attadutiyo kusināraṃ pāvisi. </p>
            </h4>
            <h4>
              <h4n> mallānaṃ vandanā </h4n>
              <p>[03] 211^b^.^eb^ tena kho pana samayena kosinārakā mallā  sandhāgāre {santhāgāre (sī0 syā0 pī0)} sannipatitā honti kenacideva karaṇīyena. atha kho  āyasmā ānando yena kosinārakānaṃ mallānaṃ sandhāgāraṃ  tenupasaṅkami; upasaṅkamitvā kosinārakānaṃ mallānaṃ ārocesi --  ``ajja kho, vāseṭṭhā, rattiyā pacchime yāme tathāgatassa parinibbānaṃ  bhavissati. abhikkamatha vāseṭṭhā abhikkamatha vāseṭṭhā. mā pacchā  vippaṭisārino ahuvattha -- `amhākañca no gāmakkhette tathāgatassa  parinibbānaṃ ^a^P2.0148^ea^ ahosi, na mayaṃ labhimhā pacchime kāle tathāgataṃ  dassanāyā'''ti. idamāyasmato ānandassa vacanaṃ sutvā mallā ca  mallaputtā ca mallasuṇisā ca mallapajāpatiyo ca aghāvino dummanā  cetodukkhasamappitā appekacce kese pakiriya kandanti, bāhā paggayha  kandanti, chinnapātaṃ papatanti, āvaṭṭanti vivaṭṭanti -- `atikhippaṃ  bhagavā parinibbāyissati, atikhippaṃ sugato parinibbāyissati,  atikhippaṃ cakkhuṃ ^a^T2.0172^ea^ loke antaradhāyissatī'ti. atha kho mallā ca  mallaputtā ca mallasuṇisā ca mallapajāpatiyo ca aghāvino dummanā  cetodukkhasamappitā yena upavattanaṃ mallānaṃ sālavanaṃ yenāyasmā  ānando tenupasaṅkamiṃsu. atha kho āyasmato ānandassa etadahosi  -- ``sace kho ahaṃ kosinārake malle ekamekaṃ bhagavantaṃ  vandāpessāmi, avandito bhagavā kosinārakehi mallehi bhavissati,  athāyaṃ ratti vibhāyissati. yaṃnūnāhaṃ kosinārake malle  kulaparivattaso kulaparivattaso ^a^V2.0112^ea^ ṭhapetvā bhagavantaṃ vandāpeyyaṃ --  `itthannāmo, bhante, mallo saputto sabhariyo sapariso sāmacco  bhagavato pāde ^a^M2.0123^ea^ sirasā vandatī'ti. atha kho āyasmā ānando  kosinārake malle kulaparivattaso kulaparivattaso ṭhapetvā bhagavantaṃ  vandāpesi -- `itthannāmo, bhante, mallo saputto sabhariyo sapariso  sāmacco bhagavato pāde sirasā vandatī'''ti. atha kho āyasmā  ānando etena upāyena paṭhameneva yāmena kosinārake malle bhagavantaṃ  vandāpesi. </p>
            </h4>
            <h4>
              <h4n> subhaddaparibbājakavatthu </h4n>
              <p>[03] 212^b^.^eb^ tena kho pana samayena subhaddo nāma  paribbājako kusinārāyaṃ paṭivasati. assosi kho subhaddo  paribbājako -- ``ajja kira rattiyā pacchime yāme samaṇassa  gotamassa parinibbānaṃ bhavissatī''ti. atha ^a^P2.0149^ea^ kho  subhaddassa  paribbājakassa etadahosi -- ``sutaṃ kho pana metaṃ paribbājakānaṃ  vuḍḍhānaṃ mahallakānaṃ ācariyapācariyānaṃ bhāsamānānaṃ -- `kadāci  karahaci tathāgatā loke uppajjanti arahanto sammāsambuddhā'ti.  ajjeva ^a^T2.0173^ea^ rattiyā pacchime yāme samaṇassa gotamassa parinibbānaṃ  bhavissati. atthi ca me ayaṃ kaṅkhādhammo uppanno, evaṃ pasanno  ahaṃ samaṇe gotame, `pahoti me samaṇo gotamo tathā dhammaṃ desetuṃ,  yathāhaṃ imaṃ kaṅkhādhammaṃ pajaheyya'''nti. atha kho subhaddo  paribbājako yena upavattanaṃ mallānaṃ sālavanaṃ, yenāyasmā ānando  tenupasaṅkami; upasaṅkamitvā āyasmantaṃ ānandaṃ etadavoca -- ``sutaṃ  metaṃ, bho ānanda, paribbājakānaṃ vuḍḍhānaṃ mahallakānaṃ  ācariyapācariyānaṃ bhāsamānānaṃ -- `kadāci karahaci tathāgatā loke  uppajjanti arahanto ^a^T2.0174^ea^ sammāsambuddhā'ti. ajjeva rattiyā pacchime yāme  samaṇassa gotamassa parinibbānaṃ bhavissati. atthi ca me ayaṃ  kaṅkhādhammo uppanno -- evaṃ pasanno ahaṃ samaṇe gotame `pahoti me  samaṇo gotamo tathā dhammaṃ desetuṃ, yathāhaṃ imaṃ kaṅkhādhammaṃ  pajaheyya'nti. sādhāhaṃ, bho ānanda, labheyyaṃ samaṇaṃ gotamaṃ  dassanāyā''ti. evaṃ vutte āyasmā ānando subhaddaṃ paribbājakaṃ  etadavoca -- ``alaṃ, āvuso subhadda, mā tathāgataṃ viheṭhesi,  kilanto bhagavā''ti. dutiyampi kho subhaddo paribbājako...pe0...  tatiyampi kho subhaddo paribbājako āyasmantaṃ ānandaṃ etadavoca --  ``sutaṃ metaṃ, bho ānanda, paribbājakānaṃ vuḍḍhānaṃ mahallakānaṃ  ācariyapācariyānaṃ bhāsamānānaṃ -- `kadāci karahaci tathāgatā ^a^M2.0124^ea^ loke  uppajjanti arahanto sammāsambuddhā'ti. ajjeva rattiyā pacchime yāme  samaṇassa ^a^P2.0150^ea^ gotamassa parinibbānaṃ bhavissati. atthi ca me ayaṃ  kaṅkhādhammo uppanno -- evaṃ pasanno ahaṃ samaṇe gotame, `pahoti me  samaṇo gotamo tathā ^a^V2.0113^ea^ dhammaṃ desetuṃ, yathāhaṃ imaṃ kaṅkhādhammaṃ  pajaheyya'nti. sādhāhaṃ, bho ānanda, labheyyaṃ samaṇaṃ gotamaṃ  dassanāyā''ti. tatiyampi kho āyasmā ānando subhaddaṃ  paribbājakaṃ etadavoca -- ``alaṃ, āvuso subhadda, mā tathāgataṃ  viheṭhesi, kilanto bhagavā''ti. </p>
              <p>[03] 213^b^.^eb^ assosi kho bhagavā āyasmato ānandassa  subhaddena paribbājakena saddhiṃ imaṃ kathāsallāpaṃ. atha kho bhagavā  āyasmantaṃ ānandaṃ āmantesi -- ``alaṃ, ānanda, mā subhaddaṃ  vāresi, labhataṃ, ānanda, subhaddo tathāgataṃ dassanāya. yaṃ kiñci maṃ  subhaddo pucchissati, sabbaṃ taṃ aññāpekkhova pucchissati, no  vihesāpekkho. yaṃ cassāhaṃ puṭṭho byākarissāmi, taṃ khippameva  ājānissatī''ti. atha kho āyasmā ānando subhaddaṃ paribbājakaṃ  etadavoca -- ``gacchāvuso subhadda, karoti te bhagavā okāsa''nti.  atha kho subhaddo paribbājako yena bhagavā tenupasaṅkami;  upasaṅkamitvā bhagavatā saddhiṃ sammodi, sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho subhaddo  paribbājako bhagavantaṃ etadavoca -- ``yeme, bho gotama,  samaṇabrāhmaṇā saṅghino gaṇino gaṇācariyā ñātā yasassino  titthakarā sādhusammatā bahujanassa, seyyathidaṃ ^a^T2.0175^ea^ -- pūraṇo kassapo,  makkhali gosālo, ajito kesakambalo, pakudho kaccāyano, sañcayo  belaṭṭhaputto, nigaṇṭho nāṭaputto, sabbete sakāya paṭiññāya abbhaññiṃsu,  sabbeva na abbhaññiṃsu ^a^P2.0151^ea^, udāhu ekacce abbhaññiṃsu, ekacce na  abbhaññiṃsū''ti? ``alaṃ, subhadda, tiṭṭhatetaṃ -- `sabbete sakāya  paṭiññāya abbhaññiṃsu, sabbeva na abbhaññiṃsu, udāhu ekacce  abbhaññiṃsu, ekacce na abbhaññiṃsū'ti. dhammaṃ te, subhadda,  desessāmi; taṃ suṇāhi sādhukaṃ manasikarohi, bhāsissāmī''ti.  ``evaṃ, bhante''ti kho subhaddo paribbājako bhagavato paccassosi.  bhagavā etadavoca -- </p>
              <p>[03] 214^b^.^eb^ ``yasmiṃ kho, subhadda, dhammavinaye ariyo  aṭṭhaṅgiko maggo na upalabbhati, samaṇopi tattha na upalabbhati.  dutiyopi tattha samaṇo ^a^M2.0125^ea^ na upalabbhati. tatiyopi tattha samaṇo na  upalabbhati. catutthopi tattha samaṇo na upalabbhati. yasmiñca  kho, subhadda, dhammavinaye ariyo aṭṭhaṅgiko maggo upalabbhati,  samaṇopi tattha upalabbhati, dutiyopi tattha samaṇo upalabbhati,  tatiyopi tattha samaṇo upalabbhati, catutthopi tattha samaṇo  upalabbhati. imasmiṃ kho, subhadda, dhammavinaye ariyo aṭṭhaṅgiko  maggo upalabbhati, idheva, subhadda, samaṇo, idha dutiyo samaṇo, idha  tatiyo samaṇo, idha catuttho samaṇo, suññā parappavādā samaṇebhi ^a^V2.0114^ea^   aññehi {aññe (pī0)}. ime ^a^T2.0176^ea^ ca {idheva (ka0)}, subhadda, bhikkhū sammā vihareyyuṃ, asuñño loko  arahantehi assāti. </p>
              <p>[21] ``ekūnatiṃso vayasā subhadda, </p>
              <p>[27] yaṃ pabbajiṃ kiṃkusalānuesī. </p>
              <p>[26] vassāni paññāsa samādhikāni, </p>
              <p>[22] yato ahaṃ pabbajito subhadda.. </p>
              <p>[21] ñāyassa dhammassa padesavattī, </p>
              <p>[22] ito bahiddhā samaṇopi natthi..</p>
              <p>[03] ``dutiyopi ^a^P2.0152^ea^ samaṇo natthi. tatiyopi samaṇo natthi.  catutthopi samaṇo natthi. suññā parappavādā samaṇebhi aññehi.  ime ca, subhadda, bhikkhū sammā vihareyyuṃ, asuñño loko arahantehi  assā''ti. </p>
              <p>[03] 215^b^.^eb^ evaṃ vutte subhaddo paribbājako bhagavantaṃ  etadavoca -- ``abhikkantaṃ, bhante, abhikkantaṃ, bhante. seyyathāpi,  bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā  maggaṃ ācikkheyya, andhakāre vā telapajjotaṃ dhāreyya, `cakkhumanto  rūpāni dakkhantī'ti, evamevaṃ bhagavatā anekapariyāyena dhammo  pakāsito. esāhaṃ, bhante, bhagavantaṃ saraṇaṃ gacchāmi dhammañca  bhikkhusaṅghañca. labheyyāhaṃ, bhante, bhagavato santike pabbajjaṃ,  labheyyaṃ upasampada''nti. ``yo kho, subhadda, aññatitthiyapubbo  imasmiṃ dhammavinaye ^a^T2.0177^ea^ ākaṅkhati pabbajjaṃ, ākaṅkhati upasampadaṃ, so  cattāro ^a^M2.0126^ea^ māse parivasati. catunnaṃ māsānaṃ accayena āraddhacittā  bhikkhū pabbājenti upasampādenti bhikkhubhāvāya. api ca mettha  puggalavemattatā viditā''ti. ``sace, bhante, aññatitthiyapubbā  imasmiṃ dhammavinaye ākaṅkhantā pabbajjaṃ ākaṅkhantā upasampadaṃ  cattāro māse parivasanti, catunnaṃ māsānaṃ accayena āraddhacittā  bhikkhū pabbājenti upasampādenti bhikkhubhāvāya. ahaṃ cattāri  vassāni parivasissāmi, catunnaṃ vassānaṃ accayena āraddhacittā  bhikkhū pabbājentu upasampādentu bhikkhubhāvāyā''ti.</p>
              <p>[03] atha kho bhagavā āyasmantaṃ ānandaṃ āmantesi --  ``tenahānanda, subhaddaṃ pabbājehī''ti. ``evaṃ, bhante''ti kho  āyasmā ānando bhagavato paccassosi. atha kho subhaddo ^a^V2.0115^ea^   paribbājako āyasmantaṃ ānandaṃ etadavoca -- ``lābhā vo, āvuso  ānanda; suladdhaṃ vo, āvuso ānanda, ye ettha satthu {satthārā (syā0)} sammukhā  antevāsikābhisekena abhisittā''ti. alattha ^a^P2.0153^ea^ kho subhaddo  paribbājako bhagavato santike pabbajjaṃ, alattha upasampadaṃ.  acirūpasampanno kho panāyasmā subhaddo eko vūpakaṭṭho appamatto  ātāpī pahitatto viharanto nacirasseva -- `yassatthāya kulaputtā  sammadeva agārasmā anagāriyaṃ pabbajanti' tadanuttaraṃ  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja vihāsi. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti ^a^T2.0178^ea^ abbhaññāsi. aññataro kho  panāyasmā subhaddo arahataṃ ahosi. so bhagavato pacchimo  sakkhisāvako ahosīti. </p>
              <p>[06] pañcamo bhāṇavāro. </p>
            </h4>
            <h4>
              <h4n> tathāgatapacchimavācā </h4n>
              <p>[03] 216^b^.^eb^ atha ^a^P2.0154^ea^ kho bhagavā āyasmantaṃ ānandaṃ āmantesi  -- ``siyā kho panānanda, tumhākaṃ evamassa -- `atītasatthukaṃ  pāvacanaṃ, natthi no satthā'ti. na kho panetaṃ, ānanda, evaṃ daṭṭhabbaṃ.  yo vo, ānanda, mayā dhammo ca vinayo ^a^M2.0127^ea^ ca desito paññatto, so  vo mamaccayena satthā. yathā kho panānanda, etarahi bhikkhū  aññamaññaṃ āvusovādena samudācaranti, na kho mamaccayena evaṃ  samudācaritabbaṃ. theratarena, ānanda, bhikkhunā navakataro bhikkhu  nāmena vā gottena vā āvusovādena vā samudācaritabbo.  navakatarena bhikkhunā therataro bhikkhu `bhante'ti vā `āyasmā'ti vā  samudācaritabbo. ākaṅkhamāno, ānanda, saṅgho mamaccayena  khuddānukhuddakāni sikkhāpadāni samūhanatu. channassa, ānanda,  bhikkhuno mamaccayena brahmadaṇḍo dātabbo''ti. ``katamo pana, bhante,  brahmadaṇḍo''ti? ``channo, ānanda, bhikkhu yaṃ iccheyya, taṃ vadeyya.  so bhikkhūhi neva vattabbo, na ovaditabbo, na  anusāsitabbo''ti. </p>
              <p>[03] 217^b^.^eb^ atha kho bhagavā bhikkhū āmantesi --  ``siyā kho pana, bhikkhave, ekabhikkhussāpi kaṅkhā vā vimati  vā buddhe vā dhamme vā saṅghe vā magge vā paṭipadāya vā, pucchatha,  bhikkhave, mā pacchā vippaṭisārino ^a^P2.0155^ea^ ahuvattha -- `sammukhībhūto no  satthā ahosi ^a^V2.0116^ea^, na mayaṃ sakkhimhā bhagavantaṃ sammukhā paṭipucchitu''' nti. evaṃ vutte te bhikkhū tuṇhī ahesuṃ. dutiyampi kho  bhagavā...pe0... tatiyampi kho bhagavā bhikkhū āmantesi --  ``siyā kho pana, bhikkhave, ekabhikkhussāpi kaṅkhā vā vimati  vā buddhe vā dhamme vā saṅghe vā magge vā paṭipadāya vā, pucchatha,  bhikkhave, mā pacchā vippaṭisārino ahuvattha -- `sammukhībhūto no  satthā ahosi ^a^T2.0179^ea^, na mayaṃ sakkhimhā bhagavantaṃ sammukhā paṭipucchitu''' nti. tatiyampi kho te bhikkhū tuṇhī ahesuṃ. atha kho bhagavā  bhikkhū āmantesi -- ``siyā kho pana, bhikkhave, satthugāravenapi  na puccheyyātha. sahāyakopi, bhikkhave, sahāyakassa ārocetū''ti.  evaṃ vutte te bhikkhū tuṇhī ahesuṃ. atha kho āyasmā ānando  bhagavantaṃ etadavoca -- ``acchariyaṃ, bhante, abbhutaṃ, bhante, evaṃ  pasanno ahaṃ, bhante, imasmiṃ bhikkhusaṅghe, `natthi ekabhikkhussāpi  kaṅkhā vā vimati vā buddhe vā dhamme vā saṅghe vā magge vā  paṭipadāya vā'''ti. ``pasādā kho tvaṃ, ānanda, vadesi, ñāṇameva  hettha, ānanda, tathāgatassa. natthi imasmiṃ bhikkhusaṅghe  ekabhikkhussāpi kaṅkhā vā vimati vā buddhe vā dhamme vā saṅghe  vā magge vā paṭipadāya vā. imesañhi, ānanda, pañcannaṃ  bhikkhusatānaṃ yo pacchimako bhikkhu, so sotāpanno avinipātadhammo  niyato sambodhiparāyaṇo''ti. </p>
              <p>[03] 218^b^.^eb^ atha ^a^T2.0180^ea^ ^a^M2.0128^ea^ kho bhagavā bhikkhū āmantesi --  ``handa ^a^P2.0156^ea^ dāni, bhikkhave, āmantayāmi vo, vayadhammā saṅkhārā  appamādena sampādethā''ti. ayaṃ tathāgatassa pacchimā vācā. </p>
            </h4>
            <h4>
              <h4n> parinibbutakathā </h4n>
              <p>[03] 219^b^.^eb^ atha kho bhagavā paṭhamaṃ jhānaṃ samāpajji,  paṭhamajjhānā vuṭṭhahitvā dutiyaṃ jhānaṃ samāpajji, dutiyajjhānā  vuṭṭhahitvā tatiyaṃ jhānaṃ samāpajji, tatiyajjhānā vuṭṭhahitvā catutthaṃ  jhānaṃ samāpajji. catutthajjhānā vuṭṭhahitvā ākāsānañcāyatanaṃ  samāpajji, ākāsānañcāyatanasamāpattiyā vuṭṭhahitvā viññāṇañcāyatanaṃ  samāpajji, viññāṇañcāyatanasamāpattiyā vuṭṭhahitvā ākiñcaññāyatanaṃ  samāpajji, ākiñcaññāyatanasamāpattiyā vuṭṭhahitvā  nevasaññānāsaññāyatanaṃ samāpajji, nevasaññānāsaññāyatanasamāpattiyā  vuṭṭhahitvā saññāvedayitanirodhaṃ samāpajji.</p>
              <p>[03] atha kho āyasmā ānando āyasmantaṃ anuruddhaṃ etadavoca --  ``parinibbuto, bhante anuruddha ^a^V2.0117^ea^, bhagavā''ti. ``nāvuso ānanda,  bhagavā parinibbuto, saññāvedayitanirodhaṃ samāpanno''ti.</p>
              <p>[03] atha kho bhagavā saññāvedayitanirodhasamāpattiyā vuṭṭhahitvā  nevasaññānāsaññāyatanaṃ samāpajji, nevasaññānāsaññāyatanasamāpattiyā  vuṭṭhahitvā ākiñcaññāyatanaṃ samāpajji, ākiñcaññāyatanasamāpattiyā  vuṭṭhahitvā viññāṇañcāyatanaṃ samāpajji, viññāṇañcāyatanasamāpattiyā  vuṭṭhahitvā ākāsānañcāyatanaṃ samāpajji,  ākāsānañcāyatanasamāpattiyā vuṭṭhahitvā catutthaṃ jhānaṃ ^a^T2.0181^ea^ samāpajji,  catutthajjhānā vuṭṭhahitvā tatiyaṃ jhānaṃ samāpajji, tatiyajjhānā  vuṭṭhahitvā dutiyaṃ jhānaṃ samāpajji, dutiyajjhānā vuṭṭhahitvā paṭhamaṃ jhānaṃ  samāpajji, paṭhamajjhānā vuṭṭhahitvā dutiyaṃ jhānaṃ samāpajji,  dutiyajjhānā vuṭṭhahitvā tatiyaṃ jhānaṃ samāpajji, tatiyajjhānā  vuṭṭhahitvā catutthaṃ jhānaṃ samāpajji, catutthajjhānā vuṭṭhahitvā samanantarā  bhagavā parinibbāyi. </p>
              <p>[03] 220^b^.^eb^ parinibbute bhagavati saha parinibbānā  mahābhūmicālo ahosi bhiṃsanako salomahaṃso. devadundubhiyo ca  phaliṃsu. parinibbute ^a^P2.0157^ea^ bhagavati saha parinibbānā brahmāsahampati imaṃ  gāthaṃ abhāsi -- </p>
              <p>[21] ``sabbeva ^a^M2.0129^ea^ nikkhipissanti, bhūtā loke samussayaṃ. </p>
              <p>[27] yattha etādiso satthā, loke appaṭipuggalo. </p>
              <p>[22] tathāgato balappatto, sambuddho parinibbuto''ti.. </p>
              <p>[03] 221^b^.^eb^ parinibbute bhagavati saha parinibbānā sakko  devānamindo imaṃ gāthaṃ abhāsi -- </p>
              <p>[21] ``aniccā vata saṅkhārā, uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho''ti.. </p>
              <p>[03] 222^b^.^eb^ parinibbute bhagavati saha parinibbānā  āyasmā anuruddho imā gāthāyo abhāsi -- </p>
              <p>[21] ``nāhu ^a^T2.0182^ea^ ^a^V2.0118^ea^ assāsapassāso, ṭhitacittassa tādino. </p>
              <p>[22] anejo santimārabbha, yaṃ kālamakarī muni.. </p>
              <p>[21] ``asallīnena cittena, vedanaṃ ajjhavāsayi. </p>
              <p>[22] pajjotasseva nibbānaṃ, vimokkho cetaso ahū''ti.. </p>
              <p>[03] 223^b^.^eb^ parinibbute bhagavati saha parinibbānā  āyasmā ānando imaṃ gāthaṃ abhāsi -- </p>
              <p>[21] ``tadāsi yaṃ bhiṃsanakaṃ, tadāsi lomahaṃsanaṃ. </p>
              <p>[22] sabbākāravarūpete, sambuddhe parinibbute''ti.. </p>
              <p>[03] 224^b^.^eb^ parinibbute bhagavati ye te tattha bhikkhū  avītarāgā appekacce bāhā paggayha kandanti, chinnapātaṃ papatanti,  āvaṭṭanti vivaṭṭanti, ``atikhippaṃ bhagavā parinibbuto ^a^P2.0158^ea^, atikhippaṃ  sugato parinibbuto, atikhippaṃ cakkhuṃ loke antarahito''ti. ye  pana te bhikkhū vītarāgā, te satā sampajānā adhivāsenti --  ``aniccā saṅkhārā, taṃ kutettha labbhā''ti. </p>
              <p>[03] 225^b^.^eb^ atha kho āyasmā anuruddho bhikkhū āmantesi  -- ``alaṃ, āvuso, mā socittha mā paridevittha. nanu etaṃ,  āvuso, bhagavatā paṭikacceva akkhātaṃ -- `sabbeheva piyehi manāpehi  nānābhāvo vinābhāvo aññathābhāvo'. taṃ kutettha, āvuso, labbhā.  `yaṃ taṃ jātaṃ bhūtaṃ saṅkhataṃ palokadhammaṃ, taṃ vata mā palujjī'ti, netaṃ  ṭhānaṃ ^a^T2.0183^ea^ vijjati ^a^M2.0130^ea^. devatā, āvuso, ujjhāyantī''ti. ``kathaṃbhūtā  pana, bhante, āyasmā anuruddho devatā manasi karotī''ti {bhante anuruddha devatā  manasi karontīti (syā0 ka0)}?</p>
              <p>[03] ``santāvuso ānanda, devatā ākāse pathavīsaññiniyo kese  pakiriya kandanti, bāhā paggayha kandanti, chinnapātaṃ papatanti,  āvaṭṭanti, vivaṭṭanti -- `atikhippaṃ bhagavā parinibbuto,  atikhippaṃ sugato parinibbuto, atikhippaṃ cakkhuṃ loke  antarahito'ti. santāvuso ānanda, devatā pathaviyā  pathavīsaññiniyo kese pakiriya kandanti, bāhā paggayha kandanti,  chinnapātaṃ papatanti, āvaṭṭanti, vivaṭṭanti -- `atikhippaṃ bhagavā  parinibbuto ^a^V2.0119^ea^, atikhippaṃ sugato parinibbuto, atikhippaṃ cakkhuṃ loke  antarahito'ti. yā pana tā devatā vītarāgā, tā satā sampajānā  adhivāsenti -- `aniccā saṅkhārā, taṃ kutettha labbhā'ti. atha  kho āyasmā ca anuruddho āyasmā ca ānando taṃ rattāvasesaṃ  dhammiyā kathāya vītināmesuṃ. </p>
              <p>[03] 226^b^.^eb^ atha kho āyasmā anuruddho āyasmantaṃ  ānandaṃ āmantesi -- ``gacchāvuso ānanda, kusināraṃ pavisitvā  kosinārakānaṃ mallānaṃ ārocehi -- `parinibbuto, vāseṭṭhā, bhagavā,  yassadāni kālaṃ maññathā'''ti. ``evaṃ, bhante''ti kho āyasmā  ānando āyasmato anuruddhassa paṭissutvā pubbaṇhasamayaṃ nivāsetvā  pattacīvaramādāya attadutiyo kusināraṃ pāvisi. tena ^a^P2.0159^ea^ kho pana  samayena kosinārakā mallā sandhāgāre sannipatitā honti teneva  karaṇīyena. atha kho āyasmā ānando yena kosinārakānaṃ mallānaṃ  sandhāgāraṃ tenupasaṅkami; upasaṅkamitvā ^a^T2.0184^ea^ kosinārakānaṃ mallānaṃ  ārocesi -- `parinibbuto, vāseṭṭhā, bhagavā, yassadāni kālaṃ  maññathā'ti. idamāyasmato ānandassa vacanaṃ sutvā mallā ca  mallaputtā ca mallasuṇisā ca mallapajāpatiyo ca aghāvino dummanā  cetodukkhasamappitā appekacce kese pakiriya kandanti, bāhā paggayha  kandanti, chinnapātaṃ papatanti, āvaṭṭanti, vivaṭṭanti -- ``atikhippaṃ  bhagavā parinibbuto, atikhippaṃ sugato parinibbuto, atikhippaṃ  cakkhuṃ loke antarahito''ti. </p>
            </h4>
            <h4>
              <h4n> buddhasarīrapūjā </h4n>
              <p>[03] 227^b^.^eb^ atha ^a^M2.0131^ea^ kho kosinārakā mallā purise āṇāpesuṃ  -- ``tena hi, bhaṇe, kusinārāyaṃ gandhamālañca sabbañca tāḷāvacaraṃ  sannipātethā''ti. atha kho kosinārakā mallā gandhamālañca sabbañca  tāḷāvacaraṃ pañca ca dussayugasatāni ādāya yena upavattanaṃ mallānaṃ  sālavanaṃ, yena bhagavato sarīraṃ tenupasaṅkamiṃsu; upasaṅkamitvā bhagavato  sarīraṃ naccehi gītehi vāditehi mālehi gandhehi sakkarontā garuṃ  karontā mānentā pūjentā celavitānāni karontā maṇḍalamāḷe  paṭiyādentā ekadivasaṃ vītināmesuṃ.</p>
              <p>[03] atha kho kosinārakānaṃ mallānaṃ etadahosi --  ``ativikālo kho ajja bhagavato sarīraṃ jhāpetuṃ, sve dāni mayaṃ  bhagavato sarīraṃ jhāpessāmā''ti. atha kho kosinārakā mallā  bhagavato sarīraṃ naccehi gītehi vāditehi mālehi gandhehi sakkarontā  garuṃ karontā mānentā ^a^V2.0120^ea^ pūjentā celavitānāni karontā maṇḍalamāḷe  paṭiyādentā dutiyampi divasaṃ vītināmesuṃ, tatiyampi ^a^T2.0185^ea^ divasaṃ  vītināmesuṃ, catutthampi divasaṃ vītināmesuṃ, pañcamampi divasaṃ  vītināmesuṃ, chaṭṭhampi divasaṃ vītināmesuṃ.</p>
              <p>[03] atha kho sattamaṃ divasaṃ kosinārakānaṃ mallānaṃ ^a^P2.0160^ea^ etadahosi --  ``mayaṃ bhagavato sarīraṃ naccehi gītehi vāditehi mālehi gandhehi  sakkarontā garuṃ karontā mānentā pūjentā dakkhiṇena dakkhiṇaṃ  nagarassa haritvā bāhirena bāhiraṃ dakkhiṇato nagarassa bhagavato  sarīraṃ jhāpessāmā''ti. </p>
              <p>[03] 228^b^.^eb^ tena kho pana samayena aṭṭha mallapāmokkhā  sīsaṃnhātā ahatāni vatthāni nivatthā ``mayaṃ bhagavato sarīraṃ  uccāressāmā''ti na sakkonti uccāretuṃ. atha kho kosinārakā  mallā āyasmantaṃ anuruddhaṃ etadavocuṃ -- ``ko nu kho, bhante  anuruddha, hetu ko paccayo, yenime aṭṭha mallapāmokkhā sīsaṃnhātā  ahatāni vatthāni nivatthā `mayaṃ bhagavato sarīraṃ uccāressāmā'ti na  sakkonti uccāretu''nti? ``aññathā kho, vāseṭṭhā, tumhākaṃ  adhippāyo, aññathā devatānaṃ adhippāyo''ti. ``kathaṃ pana, bhante,  devatānaṃ adhippāyo''ti? ``tumhākaṃ kho, vāseṭṭhā, adhippāyo --  `mayaṃ bhagavato sarīraṃ naccehi gītehi vāditehi mālehi gandhehi ^a^M2.0132^ea^   sakkarontā garuṃ karontā mānentā pūjentā dakkhiṇena dakkhiṇaṃ  nagarassa haritvā bāhirena bāhiraṃ dakkhiṇato nagarassa bhagavato  sarīraṃ jhāpessāmā'ti; devatānaṃ kho, vāseṭṭhā, adhippāyo -- `mayaṃ  bhagavato sarīraṃ dibbehi naccehi ^a^T2.0186^ea^ gītehi vāditehi gandhehi sakkarontā  garuṃ karontā mānentā pūjentā uttarena uttaraṃ nagarassa haritvā uttarena  dvārena nagaraṃ pavesetvā majjhena majjhaṃ nagarassa haritvā puratthimena  dvārena nikkhamitvā puratthimato nagarassa makuṭabandhanaṃ nāma mallānaṃ  cetiyaṃ ettha bhagavato sarīraṃ jhāpessāmā'ti. ``yathā, bhante,  devatānaṃ adhippāyo, tathā hotū''ti. </p>
              <p>[03] 229^b^.^eb^ tena kho pana samayena kusinārā yāva  sandhisamalasaṃkaṭīrā jaṇṇumattena odhinā mandāravapupphehi santhatā {saṇṭhitā  (syā0)}  hoti. atha kho devatā ca kosinārakā ca mallā bhagavato sarīraṃ  dibbehi ca mānusakehi ca naccehi ^a^P2.0161^ea^ gītehi vāditehi mālehi gandhehi  sakkarontā garuṃ karontā mānentā pūjentā uttarena uttaraṃ nagarassa  haritvā uttarena dvārena nagaraṃ pavesetvā majjhena majjhaṃ nagarassa  haritvā puratthimena dvārena nikkhamitvā puratthimato nagarassa  makuṭabandhanaṃ nāma mallānaṃ cetiyaṃ ettha ca bhagavato sarīraṃ  nikkhipiṃsu. </p>
              <p>[03] 230^b^.^eb^ atha ^a^V2.0121^ea^ kho kosinārakā mallā āyasmantaṃ  ānandaṃ etadavocuṃ -- ``kathaṃ mayaṃ, bhante ānanda, tathāgatassa sarīre  paṭipajjāmā''ti? ``yathā kho, vāseṭṭhā, rañño cakkavattissa sarīre  paṭipajjanti, evaṃ tathāgatassa sarīre paṭipajjitabba''nti. ``kathaṃ  pana, bhante ānanda, rañño cakkavattissa sarīre paṭipajjantī''ti?  ``rañño, vāseṭṭhā, cakkavattissa sarīraṃ ahatena vatthena veṭhenti,  ahatena vatthena veṭhetvā vihatena kappāsena veṭhenti, vihatena kappāsena   ^a^T2.0187^ea^ veṭhetvā ahatena vatthena veṭhenti. etena upāyena pañcahi yugasatehi  rañño cakkavattissa sarīraṃ veṭhetvā āyasāya teladoṇiyā pakkhipitvā  aññissā āyasāya doṇiyā paṭikujjitvā sabbagandhānaṃ citakaṃ  karitvā rañño cakkavattissa sarīraṃ jhāpenti. cātumahāpathe rañño  cakkavattissa thūpaṃ karonti ^a^M2.0133^ea^. evaṃ kho, vāseṭṭhā, rañño cakkavattissa  sarīre paṭipajjanti. yathā kho, vāseṭṭhā, rañño cakkavattissa sarīre  paṭipajjanti, evaṃ tathāgatassa sarīre paṭipajjitabbaṃ. cātumahāpathe  tathāgatassa thūpo kātabbo. tattha ye mālaṃ vā gandhaṃ vā cuṇṇakaṃ vā  āropessanti vā abhivādessanti vā cittaṃ vā pasādessanti, tesaṃ taṃ  bhavissati dīgharattaṃ hitāya sukhāyā''ti. atha kho kosinārakā  mallā purise āṇāpesuṃ -- ``tena hi, bhaṇe, mallānaṃ vihataṃ kappāsaṃ  sannipātethā''ti.</p>
              <p>[03] atha kho kosinārakā mallā bhagavato sarīraṃ ahatena vatthena  veṭhetvā vihatena kappāsena veṭhesuṃ, vihatena kappāsena veṭhetvā ahatena  vatthena ^a^P2.0162^ea^ veṭhesuṃ. etena upāyena pañcahi yugasatehi bhagavato sarīraṃ  veṭhetvā āyasāya teladoṇiyā pakkhipitvā aññissā āyasāya  doṇiyā paṭikujjitvā sabbagandhānaṃ citakaṃ karitvā bhagavato sarīraṃ  citakaṃ āropesuṃ. </p>
            </h4>
            <h4>
              <h4n> mahākassapattheravatthu </h4n>
              <p>[03] 231^b^.^eb^ tena kho pana samayena āyasmā mahākassapo  pāvāya kusināraṃ addhānamaggappaṭippanno hoti mahatā bhikkhusaṅghena  saddhiṃ pañcamattehi ^a^T2.0188^ea^ bhikkhusatehi. atha kho āyasmā mahākassapo  maggā okkamma aññatarasmiṃ rukkhamūle nisīdi. tena kho pana  samayena aññataro ājīvako kusinārāya mandāravapupphaṃ gahetvā pāvaṃ  addhānamaggappaṭippanno hoti. addasā kho āyasmā mahākassapo taṃ  ājīvakaṃ dūratova āgacchantaṃ, disvā taṃ ājīvakaṃ etadavoca --  ``apāvuso, amhākaṃ satthāraṃ jānāsī''ti? ``āmāvuso,  jānāmi, ajja sattāhaparinibbuto samaṇo gotamo. tato me idaṃ  mandāravapupphaṃ gahita''nti. tattha ye te ^a^V2.0122^ea^ bhikkhū avītarāgā appekacce  bāhā paggayha kandanti, chinnapātaṃ papatanti, āvaṭṭanti, vivaṭṭanti --  ``atikhippaṃ bhagavā parinibbuto, atikhippaṃ sugato parinibbuto,  atikhippaṃ cakkhuṃ loke antarahito''ti. ye pana te bhikkhū  vītarāgā, te satā sampajānā adhivāsenti -- ``aniccā saṅkhārā,  taṃ kutettha labbhā''ti. </p>
              <p>[03] 232^b^.^eb^ tena kho pana samayena subhaddo nāma  vuddhapabbajito tassaṃ parisāyaṃ nisinno hoti. atha kho subhaddo  vuddhapabbajito te ^a^M2.0134^ea^ bhikkhū etadavoca -- ``alaṃ, āvuso, mā  socittha, mā paridevittha, sumuttā mayaṃ tena mahāsamaṇena. upaddutā  ca homa -- `idaṃ vo kappati, idaṃ vo na kappatī'ti. idāni pana  mayaṃ yaṃ icchissāma, taṃ karissāma, yaṃ na icchissāma, na taṃ  karissāmā''ti. atha kho āyasmā mahākassapo ^a^T2.0189^ea^ bhikkhū āmantesi  -- ``alaṃ, āvuso, mā socittha, mā paridevittha. nanu etaṃ  ^a^P2.0163^ea^, āvuso, bhagavatā paṭikacceva akkhātaṃ -- `sabbeheva piyehi manāpehi  nānābhāvo vinābhāvo aññathābhāvo'. taṃ kutettha, āvuso, labbhā.  `yaṃ taṃ jātaṃ bhūtaṃ saṅkhataṃ palokadhammaṃ, taṃ tathāgatassāpi sarīraṃ mā  palujjī'ti, netaṃ ṭhānaṃ vijjatī''ti. </p>
              <p>[03] 233^b^.^eb^ tena kho pana samayena cattāro mallapāmokkhā  sīsaṃnhātā ahatāni vatthāni nivatthā -- ``mayaṃ bhagavato citakaṃ  āḷimpessāmā''ti na sakkonti āḷimpetuṃ. atha kho kosinārakā  mallā āyasmantaṃ anuruddhaṃ etadavocuṃ -- ``ko nu kho, bhante  anuruddha, hetu ko paccayo, yenime cattāro mallapāmokkhā sīsaṃnhātā  ahatāni vatthāni nivatthā -- `mayaṃ bhagavato citakaṃ  āḷimpessāmā'ti na sakkonti āḷimpetu''nti? ``aññathā kho,  vāseṭṭhā, devatānaṃ adhippāyo''ti. ``kathaṃ pana, bhante, devatānaṃ  adhippāyo''ti? ``devatānaṃ kho, vāseṭṭhā, adhippāyo -- `ayaṃ  āyasmā mahākassapo pāvāya kusināraṃ addhānamaggappaṭippanno mahatā  bhikkhusaṅghena saddhiṃ pañcamattehi bhikkhusatehi. na tāva bhagavato  citako pajjalissati, yāvāyasmā mahākassapo bhagavato pāde sirasā  na vandissatī'''ti. ``yathā, bhante, devatānaṃ adhippāyo, tathā  hotū''ti. </p>
              <p>[03] 234^b^.^eb^ atha kho āyasmā mahākassapo yena kusinārā  makuṭabandhanaṃ nāma mallānaṃ cetiyaṃ, yena bhagavato ^a^T2.0190^ea^ citako tenupasaṅkami;  upasaṅkamitvā ekaṃsaṃ cīvaraṃ katvā añjaliṃ paṇāmetvā tikkhattuṃ citakaṃ  padakkhiṇaṃ katvā bhagavato pāde sirasā vandi. tānipi kho  pañcabhikkhusatāni ekaṃsaṃ cīvaraṃ katvā añjaliṃ paṇāmetvā tikkhattuṃ  citakaṃ padakkhiṇaṃ katvā ^a^V2.0123^ea^ bhagavato pāde sirasā vandiṃsu. vandite ^a^P2.0164^ea^ ca  panāyasmatā mahākassapena tehi ca pañcahi bhikkhusatehi sayameva  bhagavato citako pajjali. </p>
              <p>[03] 235^b^.^eb^ jhāyamānassa ^a^M2.0135^ea^ kho pana bhagavato sarīrassa yaṃ  ahosi chavīti vā cammanti vā maṃsanti vā nhārūti vā lasikāti  vā, tassa neva chārikā paññāyittha, na masi; sarīrāneva  avasissiṃsu. seyyathāpi nāma sappissa vā telassa vā  jhāyamānassa neva chārikā paññāyati, na masi; evameva bhagavato  sarīrassa jhāyamānassa yaṃ ahosi chavīti vā cammanti vā maṃsanti  vā nhārūti vā lasikāti vā, tassa neva chārikā paññāyittha, na  masi; sarīrāneva avasissiṃsu. tesañca pañcannaṃ dussayugasatānaṃ dveva  dussāni na ḍayhiṃsu yañca sabbābbhantarimaṃ yañca bāhiraṃ. daḍḍhe ca  kho pana bhagavato sarīre antalikkhā udakadhārā pātubhavitvā bhagavato  citakaṃ nibbāpesi. udakasālatopi {udakaṃ sālatopi (sī0 syā0 kaṃ0)} abbhunnamitvā bhagavato citakaṃ  nibbāpesi. kosinārakāpi mallā sabbagandhodakena bhagavato citakaṃ  nibbāpesuṃ. atha kho kosinārakā mallā bhagavato sarīrāni sattāhaṃ  sandhāgāre sattipañjaraṃ karitvā dhanupākāraṃ parikkhipāpetvā ^a^T2.0191^ea^ {parikkhipitvā  (syā0)} naccehi  gītehi vāditehi mālehi gandhehi sakkariṃsu garuṃ kariṃsu mānesuṃ pūjesuṃ. </p>
            </h4>
            <h4>
              <h4n> sarīradhātuvibhājanaṃ </h4n>
              <p>[03] 236^b^.^eb^ assosi kho rājā māgadho ajātasattu  vedehiputto -- ``bhagavā kira kusinārāyaṃ parinibbuto''ti. atha  kho rājā māgadho ajātasattu vedehiputto kosinārakānaṃ mallānaṃ dūtaṃ  pāhesi -- ``bhagavāpi khattiyo ahampi khattiyo, ahampi arahāmi  bhagavato sarīrānaṃ bhāgaṃ, ahampi bhagavato sarīrānaṃ thūpañca mahañca  karissāmī''ti.</p>
              <p>[03] assosuṃ kho vesālikā licchavī -- ``bhagavā kira  kusinārāyaṃ parinibbuto''ti. atha kho vesālikā licchavī  kosinārakānaṃ mallānaṃ dūtaṃ pāhesuṃ -- ``bhagavāpi khattiyo mayampi  khattiyā, mayampi arahāma bhagavato sarīrānaṃ ^a^P2.0165^ea^ bhāgaṃ, mayampi bhagavato  sarīrānaṃ thūpañca mahañca karissāmā''ti.</p>
              <p>[03] assosuṃ kho kapilavatthuvāsī sakyā -- ``bhagavā kira  kusinārāyaṃ parinibbuto''ti. atha kho kapilavatthuvāsī sakyā  kosinārakānaṃ mallānaṃ ^a^M2.0136^ea^ dūtaṃ pāhesuṃ -- ``bhagavā amhākaṃ ñātiseṭṭho ^a^V2.0124^ea^,  mayampi arahāma bhagavato sarīrānaṃ bhāgaṃ, mayampi bhagavato sarīrānaṃ  thūpañca mahañca karissāmā''ti.</p>
              <p>[03] assosuṃ kho allakappakā bulayo {thūlayo (syā0)} -- ``bhagavā kira  kusinārāyaṃ parinibbuto''ti. atha kho allakappakā bulayo  kosinārakānaṃ mallānaṃ dūtaṃ pāhesuṃ -- ``bhagavāpi khattiyo mayampi  khattiyā, mayampi arahāma bhagavato sarīrānaṃ bhāgaṃ, mayampi bhagavato  sarīrānaṃ thūpañca mahañca karissāmā''ti ^a^T2.0192^ea^.</p>
              <p>[03] assosuṃ kho rāmagāmakā koḷiyā -- ``bhagavā kira  kusinārāyaṃ parinibbuto''ti. atha kho rāmagāmakā koḷiyā  kosinārakānaṃ mallānaṃ dūtaṃ pāhesuṃ -- ``bhagavāpi khattiyo mayampi  khattiyā, mayampi arahāma bhagavato sarīrānaṃ bhāgaṃ, mayampi bhagavato  sarīrānaṃ thūpañca mahañca karissāmā''ti.</p>
              <p>[03] assosi kho veṭṭhadīpako brāhmaṇo -- ``bhagavā kira  kusinārāyaṃ parinibbuto''ti. atha kho veṭṭhadīpako brāhmaṇo  kosinārakānaṃ mallānaṃ dūtaṃ pāhesi -- ``bhagavāpi khattiyo ahaṃ  pismi brāhmaṇo, ahampi arahāmi bhagavato sarīrānaṃ bhāgaṃ, ahampi  bhagavato sarīrānaṃ thūpañca mahañca karissāmī''ti.</p>
              <p>[03] assosuṃ kho pāveyyakā mallā -- ``bhagavā kira kusinārāyaṃ  parinibbuto''ti. atha kho pāveyyakā mallā kosinārakānaṃ mallānaṃ  dūtaṃ pāhesuṃ -- ``bhagavāpi khattiyo mayampi khattiyā, mayampi  arahāma bhagavato sarīrānaṃ bhāgaṃ, mayampi bhagavato sarīrānaṃ thūpañca  mahañca karissāmā''ti.</p>
              <p>[03] evaṃ vutte kosinārakā mallā te saṅghe gaṇe etadavocuṃ --  ``bhagavā ^a^P2.0166^ea^ amhākaṃ gāmakkhette parinibbuto, na mayaṃ dassāma bhagavato  sarīrānaṃ bhāga''nti. </p>
              <p>[03] 237^b^.^eb^ evaṃ vutte doṇo brāhmaṇo te saṅghe gaṇe  etadavoca -- </p>
              <p>[21] ``suṇantu ^a^M2.0137^ea^ bhonto mama ekavācaṃ, </p>
              <p>[27] amhāka {chandānurakkhaṇatthaṃ niggahītalopo}. buddho ahu khantivādo. </p>
              <p>[26] na ^a^T2.0193^ea^ ^a^V2.0125^ea^ hi sādhu yaṃ uttamapuggalassa, </p>
              <p>[22] sarīrabhāge siyā sampahāro.. </p>
              <p>[21] sabbeva bhonto sahitā samaggā, </p>
              <p>[27] sammodamānā karomaṭṭhabhāge. </p>
              <p>[26] vitthārikā hontu disāsu thūpā, </p>
              <p>[22] bahū janā cakkhumato pasannā''ti.. </p>
              <p>[03] 238^b^.^eb^ ``tena hi, brāhmaṇa, tvaññeva bhagavato  sarīrāni aṭṭhadhā samaṃ savibhattaṃ vibhajāhī''ti. ``evaṃ, bho''ti  kho doṇo brāhmaṇo tesaṃ saṅghānaṃ gaṇānaṃ paṭissutvā bhagavato  sarīrāni aṭṭhadhā samaṃ suvibhattaṃ vibhajitvā te saṅghe gaṇe etadavoca  -- ``imaṃ me bhonto tumbaṃ dadantu ahampi tumbassa thūpañca mahañca  karissāmī''ti. adaṃsu kho te doṇassa brāhmaṇassa tumbaṃ.</p>
              <p>[03] assosuṃ kho pippalivaniyā {pipphalivaniyā (syā0)} moriyā -- ``bhagavā kira  kusinārāyaṃ parinibbuto''ti. atha kho pippalivaniyā moriyā  kosinārakānaṃ mallānaṃ dūtaṃ pāhesuṃ -- ``bhagavāpi khattiyo mayampi  khattiyā, mayampi arahāma bhagavato sarīrānaṃ bhāgaṃ, mayampi bhagavato  sarīrānaṃ thūpañca mahañca karissāmā''ti. ``natthi bhagavato  sarīrānaṃ bhāgo, vibhattāni bhagavato sarīrāni. ito aṅgāraṃ  harathā''ti. te tato aṅgāraṃ hariṃsu {āhariṃsu (syā0 ka0)}. </p>
            </h4>
            <h4>
              <h4n> dhātuthūpapūjā </h4n>
              <p>[03] 239^b^.^eb^ atha kho rājā māgadho ajātasattu vedehiputto  rājagahe bhagavato sarīrānaṃ thūpañca mahañca akāsi. vesālikāpi ^a^P2.0167^ea^   licchavī vesāliyaṃ ^a^T2.0194^ea^ bhagavato sarīrānaṃ thūpañca mahañca akaṃsu.  kapilavatthuvāsīpi sakyā kapilavatthusmiṃ bhagavato sarīrānaṃ thūpañca  mahañca akaṃsu. allakappakāpi bulayo allakappe bhagavato sarīrānaṃ  thūpañca mahañca akaṃsu. rāmagāmakāpi koḷiyā rāmagāme bhagavato  sarīrānaṃ thūpañca mahañca akaṃsu. veṭṭhadīpakopi brāhmaṇo veṭṭhadīpe  bhagavato ^a^M2.0138^ea^ sarīrānaṃ thūpañca mahañca akāsi. pāveyyakāpi mallā  pāvāyaṃ bhagavato sarīrānaṃ thūpañca mahañca akaṃsu. kosinārakāpi  mallā kusinārāyaṃ bhagavato sarīrānaṃ thūpañca mahañca akaṃsu.  doṇopi brāhmaṇo tumbassa thūpañca mahañca akāsi.  pippalivaniyāpi moriyā pippalivane ^a^V2.0126^ea^ aṅgārānaṃ thūpañca mahañca  akaṃsu. iti aṭṭha sarīrathūpā navamo tumbathūpo dasamo aṅgārathūpo.  evametaṃ bhūtapubbanti. </p>
              <p>[03] 240^b^.^eb^ aṭṭhadoṇaṃ cakkhumato sarīraṃ, sattadoṇaṃ jambudīpe  mahenti. </p>
              <p>[22] ekañca doṇaṃ purisavaruttamassa, rāmagāme nāgarājā  maheti.. </p>
              <p>[21] ekāhi dāṭhā tidivehi pūjitā, ekā pana gandhārapure  mahīyati. </p>
              <p>[22] kāliṅgarañño vijite punekaṃ, ekaṃ pana nāgarājā  maheti.. </p>
              <p>[21] tasseva ^a^T2.0195^ea^ tejena ayaṃ vasundharā, </p>
              <p>[27] āyāgaseṭṭhehi mahī alaṅkatā. </p>
              <p>[26] evaṃ imaṃ cakkhumato sarīraṃ, </p>
              <p>[22] susakkataṃ sakkatasakkatehi.. </p>
              <p>[21] devindanāgindanarindapūjito ^a^P2.0168^ea^, </p>
              <p>[27] manussindaseṭṭhehi tatheva pūjito. </p>
              <p>[26] taṃ vandatha {taṃ taṃ vandatha (syā0)} pañjalikā labhitvā, </p>
              <p>[22] buddho have kappasatehi dullabhoti.. </p>
              <p>[21] cattālīsa samā dantā, kesā lomā ca sabbaso. </p>
              <p>[22] devā hariṃsu ekekaṃ, cakkavāḷaparamparāti.. </p>
              <p>[06] mahāparinibbānasuttaṃ niṭṭhitaṃ tatiyaṃ. </p>
            </h4>
          </h3>
        </h2>
        <h2>
          <h2n> 4. mahāsudassanasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 241^b^.^eb^ evaṃ ^a^T2.0196^ea^ ^a^M2.0139^ea^ ^a^V2.0127^ea^ ^a^P2.0169^ea^ me sutaṃ --  ekaṃ samayaṃ bhagavā kusinārāyaṃ  viharati upavattane mallānaṃ sālavane antarena yamakasālānaṃ  parinibbānasamaye. atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā ānando bhagavantaṃ etadavoca --  ``mā, bhante, bhagavā imasmiṃ khuddakanagarake ujjaṅgalanagarake  sākhānagarake parinibbāyi. santi, bhante, aññāni mahānagarāni.  seyyathidaṃ -- campā, rājagahaṃ, sāvatthi, sāketaṃ, kosambī,  bārāṇasī; ettha bhagavā parinibbāyatu. ettha bahū khattiyamahāsālā  brāhmaṇamahāsālā gahapatimahāsālā tathāgate abhippasannā, te  tathāgatassa sarīrapūjaṃ karissantī''ti. </p>
              <p>[03] 242^b^.^eb^ ``mā hevaṃ, ānanda, avaca; mā hevaṃ, ānanda,  avaca -- khuddakanagarakaṃ ujjaṅgalanagarakaṃ sākhānagaraka''nti. </p>
            </h4>
            <h4>
              <h4n> kusāvatīrājadhānī</h4n>
              <p>[03] ``bhūtapubbaṃ, ānanda, rājā mahāsudassano nāma ahosi  khattiyo muddhāvasitto {khattiyo muddhābhisitto (ka0), cakkavattīdhammiko  dhammarājā (mahāparinibbānasutta)} cāturanto vijitāvī janapadatthāvariyappatto  ^a^P2.0170^ea^. rañño, ānanda, mahāsudassanassa ayaṃ kusinārā kusāvatī nāma  rājadhānī ahosi. puratthimena ca pacchimena ca dvādasayojanāni  āyāmena, uttarena ca dakkhiṇena ca sattayojanāni vitthārena.  kusāvatī, ānanda, rājadhānī iddhā ceva ahosi phītā ca bahujanā  ca ākiṇṇamanussā ca subhikkhā ca. seyyathāpi, ānanda ^a^T2.0197^ea^, devānaṃ  āḷakamandā nāma rājadhānī iddhā ceva hoti phītā ca {iddhā ceva ahosi phītā  ca (syā0)} bahujanā ca  ākiṇṇayakkhā ca subhikkhā ca; evameva kho, ānanda, kusāvatī  rājadhānī iddhā ceva ahosi phītā ca bahujanā ca ākiṇṇamanussā  ca subhikkhā ca. kusāvatī, ānanda ^a^V2.0128^ea^, rājadhānī dasahi saddehi  avivittā ahosi divā ceva rattiñca, seyyathidaṃ -- hatthisaddena  assasaddena rathasaddena bherisaddena mudiṅgasaddena vīṇāsaddena gītasaddena  saṅkhasaddena ^a^M2.0140^ea^ sammasaddena pāṇitāḷasaddena `asnātha pivatha  khādathā'ti dasamena saddena.</p>
              <p>[03] ``kusāvatī, ānanda, rājadhānī sattahi pākārehi parikkhittā  ahosi. eko pākāro sovaṇṇamayo, eko rūpiyamayo, eko  veḷuriyamayo, eko phalikamayo, eko lohitaṅkamayo ^a^T2.0198^ea^ {lohitaṅgamayo (ka0),  lohitakamayo (byākaraṇesu)}, eko  masāragallamayo, eko sabbaratanamayo. kusāvatiyā, ānanda,  rājadhāniyā catunnaṃ vaṇṇānaṃ dvārāni ahesuṃ. ekaṃ dvāraṃ sovaṇṇamayaṃ,  ekaṃ rūpiyamayaṃ, ekaṃ veḷuriyamayaṃ, ekaṃ phalikamayaṃ ^a^P2.0171^ea^. ekekasmiṃ  dvāre satta satta esikā nikhātā ahesuṃ tiporisaṅgā  tiporisanikhātā dvādasaporisā ubbedhena. ekā esikā  sovaṇṇamayā, ekā rūpiyamayā, ekā veḷuriyamayā, ekā  phalikamayā, ekā lohitaṅkamayā, ekā masāragallamayā, ekā  sabbaratanamayā. kusāvatī, ānanda, rājadhānī sattahi tālapantīhi  parikkhittā ahosi. ekā tālapanti sovaṇṇamayā, ekā  rūpiyamayā, ekā veḷuriyamayā, ekā phalikamayā, ekā  lohitaṅkamayā, ekā masāragallamayā, ekā sabbaratanamayā.  sovaṇṇamayassa tālassa sovaṇṇamayo khandho ahosi, rūpiyamayāni  pattāni ca phalāni ca. rūpiyamayassa tālassa rūpiyamayo khandho  ahosi, sovaṇṇamayāni pattāni ca phalāni ca. veḷuriyamayassa  tālassa veḷuriyamayo khandho ahosi, phalikamayāni pattāni ca  phalāni ca. phalikamayassa tālassa phalikamayo khandho ahosi,  veḷuriyamayāni pattāni ca phalāni ca. lohitaṅkamayassa tālassa  lohitaṅkamayo khandho ahosi, masāragallamayāni pattāni ca phalāni  ca. masāragallamayassa tālassa masāragallamayo khandho ahosi,  lohitaṅkamayāni pattāni ca phalāni ca. sabbaratanamayassa tālassa  sabbaratanamayo khandho ahosi, sabbaratanamayāni pattāni ca phalāni  ca. tāsaṃ kho panānanda, tālapantīnaṃ vāteritānaṃ saddo ahosi  vaggu ca rajanīyo ca khamanīyo {kamanīyo (sī0 syā0 pī0)} ca madanīyo ca. seyyathāpi,  ānanda, pañcaṅgikassa tūriyassa suvinītassa suppaṭitāḷitassa  sukusalehi samannāhatassa saddo hoti vaggu ca ^a^M2.0141^ea^ rajanīyo ca khamanīyo  ca madanīyo ca ^a^P2.0172^ea^, evameva kho, ānanda, tāsaṃ tālapantīnaṃ  vāteritānaṃ saddo ahosi vaggu ca rajanīyo ca khamanīyo ca  madanīyo ca. ye kho panānanda, tena samayena kusāvatiyā  rājadhāniyā dhuttā ahesuṃ soṇḍā pipāsā, te tāsaṃ tālapantīnaṃ  vāteritānaṃ saddena ^a^T2.0199^ea^ paricāresuṃ. </p>
            </h4>
            <h4>
              <h4n> cakkaratanaṃ </h4n>
              <p>[03] 243^b^.^eb^ ``rājā ^a^V2.0129^ea^, ānanda, mahāsudassano sattahi  ratanehi samannāgato ahosi catūhi ca iddhīhi. katamehi sattahi?  idhānanda, rañño mahāsudassanassa tadahuposathe pannarase sīsaṃnhātassa  uposathikassa uparipāsādavaragatassa dibbaṃ cakkaratanaṃ pāturahosi  sahassāraṃ sanemikaṃ sanābhikaṃ sabbākāraparipūraṃ. disvā rañño  mahāsudassanassa etadahosi -- `sutaṃ kho panetaṃ -- ``yassa rañño  khattiyassa muddhāvasittassa tadahuposathe pannarase sīsaṃnhātassa  uposathikassa uparipāsādavaragatassa dibbaṃ cakkaratanaṃ pātubhavati  sahassāraṃ sanemikaṃ sanābhikaṃ sabbākāraparipūraṃ, so hoti rājā  cakkavattī''ti. assaṃ nu kho ahaṃ rājā cakkavattī'ti. </p>
              <p>[03] 244^b^.^eb^ ``atha kho, ānanda, rājā mahāsudassano  uṭṭhāyāsanā ekaṃsaṃ uttarāsaṅgaṃ karitvā vāmena hatthena suvaṇṇabhiṅkāraṃ  gahetvā dakkhiṇena hatthena cakkaratanaṃ abbhukkiri -- `pavattatu bhavaṃ  cakkaratanaṃ, abhivijinātu bhavaṃ cakkaratana'nti. atha kho taṃ, ānanda,  cakkaratanaṃ puratthimaṃ disaṃ pavatti {pavattati (syā0 ka0)}, anvadeva {anudeva  (syā0)} rājā mahāsudassano saddhiṃ  caturaṅginiyā senāya, yasmiṃ kho panānanda, padese cakkaratanaṃ ^a^P2.0173^ea^   patiṭṭhāsi, tattha rājā mahāsudassano vāsaṃ upagacchi saddhiṃ  caturaṅginiyā senāya. ye kho panānanda, puratthimāya disāya  paṭirājāno, te rājānaṃ mahāsudassanaṃ upasaṅkamitvā ^a^T2.0200^ea^ evamāhaṃsu --  `ehi kho mahārāja, svāgataṃ te mahārāja, sakaṃ te mahārāja,  anusāsa mahārājā'ti. rājā mahāsudassano evamāha -- `pāṇo na  hantabbo, adinnaṃ na ādātabbaṃ, kāmesu micchā na caritabbā, musā  na bhaṇitabbā, majjaṃ na pātabbaṃ, yathābhuttañca bhuñjathā'ti ^a^M2.0142^ea^. ye kho  panānanda, puratthimāya disāya paṭirājāno, te rañño mahāsudassanassa  anuyantā ahesuṃ. atha kho taṃ, ānanda, cakkaratanaṃ puratthimaṃ samuddaṃ  ajjhogāhetvā paccuttaritvā dakkhiṇaṃ disaṃ pavatti...pe0... dakkhiṇaṃ  samuddaṃ ajjhogāhetvā paccuttaritvā pacchimaṃ disaṃ pavatti...pe0...  pacchimaṃ samuddaṃ ajjhogāhetvā paccuttaritvā uttaraṃ disaṃ pavatti,  anvadeva rājā mahāsudassano saddhiṃ caturaṅginiyā senāya. yasmiṃ  kho panānanda, padese cakkaratanaṃ patiṭṭhāsi, tattha rājā mahāsudassano  vāsaṃ upagacchi saddhiṃ caturaṅginiyā senāya. ye kho panānanda,  uttarāya disāya paṭirājāno, te rājānaṃ mahāsudassanaṃ upasaṅkamitvā  evamāhaṃsu -- `ehi kho mahārāja, svāgataṃ te mahārāja, sakaṃ te  mahārāja, anusāsa mahārājā'ti. rājā mahāsudassano evamāha --  `pāṇo na hantabbo, adinnaṃ na ādātabbaṃ, kāmesu micchā na  caritabbā, musā ^a^P2.0174^ea^ na bhaṇitabbā, majjaṃ na pātabbaṃ ^a^V2.0130^ea^, yathābhuttañca  bhuñjathā'ti. ye kho panānanda, uttarāya disāya paṭirājāno ^a^T2.0201^ea^, te  rañño mahāsudassanassa anuyantā ahesuṃ. </p>
              <p>[03] 245^b^.^eb^ ``atha kho taṃ, ānanda, cakkaratanaṃ  samuddapariyantaṃ pathaviṃ abhivijinitvā kusāvatiṃ rājadhāniṃ paccāgantvā  rañño mahāsudassanassa antepuradvāre atthakaraṇapamukhe akkhāhataṃ maññe  aṭṭhāsi rañño mahāsudassanassa antepuraṃ upasobhayamānaṃ. rañño,  ānanda, mahāsudassanassa evarūpaṃ cakkaratanaṃ pāturahosi. </p>
            </h4>
            <h4>
              <h4n> hatthiratanaṃ </h4n>
              <p>[03] 246^b^.^eb^ ``puna caparaṃ, ānanda, rañño mahāsudassanassa  hatthiratanaṃ pāturahosi sabbaseto sattappatiṭṭho iddhimā vehāsaṅgamo  uposatho nāma nāgarājā. taṃ disvā rañño mahāsudassanassa cittaṃ  pasīdi -- `bhaddakaṃ vata bho hatthiyānaṃ, sace damathaṃ upeyyā'ti.  atha kho taṃ, ānanda, hatthiratanaṃ -- seyyathāpi nāma  gandhahatthājāniyo dīgharattaṃ suparidanto, evameva damathaṃ upagacchi.  bhūtapubbaṃ, ānanda, rājā mahāsudassano tameva hatthiratanaṃ vīmaṃsamāno  pubbaṇhasamayaṃ abhiruhitvā samuddapariyantaṃ pathaviṃ anuyāyitvā  kusāvatiṃ rājadhāniṃ paccāgantvā pātarāsamakāsi. rañño, ānanda,  mahāsudassanassa evarūpaṃ hatthiratanaṃ pāturahosi. </p>
            </h4>
            <h4>
              <h4n> assaratanaṃ </h4n>
              <p>[03] 247^b^.^eb^ ``puna ^a^M2.0143^ea^ caparaṃ, ānanda, rañño mahāsudassanassa  assaratanaṃ pāturahosi sabbaseto kāḷasīso muñjakeso iddhimā  vehāsaṅgamo valāhako nāma assarājā. taṃ disvā rañño  mahāsudassanassa cittaṃ pasīdi -- `bhaddakaṃ vata bho assayānaṃ sace  damathaṃ upeyyā'ti. atha ^a^T2.0202^ea^ kho taṃ ^a^P2.0175^ea^, ānanda, assaratanaṃ seyyathāpi  nāma bhaddo assājāniyo dīgharattaṃ suparidanto, evameva damathaṃ  upagacchi. bhūtapubbaṃ, ānanda, rājā mahāsudassano tameva assaratanaṃ  vīmaṃsamāno pubbaṇhasamayaṃ abhiruhitvā samuddapariyantaṃ pathaviṃ  anuyāyitvā kusāvatiṃ rājadhāniṃ paccāgantvā pātarāsamakāsi.  rañño, ānanda, mahāsudassanassa evarūpaṃ assaratanaṃ pāturahosi. </p>
            </h4>
            <h4>
              <h4n> maṇiratanaṃ </h4n>
              <p>[03] 248^b^.^eb^ ``puna ^a^V2.0131^ea^ caparaṃ, ānanda, rañño mahāsudassanassa  maṇiratanaṃ pāturahosi. so ahosi maṇi veḷuriyo subho jātimā  aṭṭhaṃso suparikammakato accho vippasanno anāvilo sabbākārasampanno.  tassa kho panānanda, maṇiratanassa ābhā samantā yojanaṃ phuṭā  ahosi. bhūtapubbaṃ, ānanda, rājā mahāsudassano tameva maṇiratanaṃ  vīmaṃsamāno caturaṅginiṃ senaṃ sannayhitvā maṇiṃ dhajaggaṃ āropetvā  rattandhakāratimisāya pāyāsi. ye kho panānanda, samantā gāmā  ahesuṃ, te tenobhāsena kammante payojesuṃ divāti maññamānā. rañño,  ānanda, mahāsudassanassa evarūpaṃ maṇiratanaṃ pāturahosi. </p>
            </h4>
            <h4>
              <h4n> itthiratanaṃ </h4n>
              <p>[03] 249^b^.^eb^ ``puna caparaṃ, ānanda, rañño mahāsudassanassa  itthiratanaṃ pāturahosi abhirūpā dassanīyā pāsādikā paramāya  vaṇṇapokkharatāya samannāgatā nātidīghā nātirassā nātikisā  nātithūlā nātikāḷikā nāccodātā atikkantā mānusivaṇṇaṃ {mānussivaṇṇaṃ  (syā0)} appattā  dibbavaṇṇaṃ. tassa kho panānanda, itthiratanassa evarūpo  kāyasamphasso ^a^T2.0203^ea^ hoti, seyyathāpi ^a^M2.0144^ea^ nāma tūlapicuno vā kappāsapicuno  vā. tassa kho panānanda, itthiratanassa sīte uṇhāni gattāni  honti, uṇhe sītāni. tassa kho panānanda, itthiratanassa kāyato  candanagandho vāyati, mukhato uppalagandho. taṃ kho panānanda,  itthiratanaṃ rañño mahāsudassanassa pubbuṭṭhāyinī ahosi  pacchānipātinī ^a^P2.0176^ea^ kiṅkārapaṭissāvinī manāpacārinī piyavādinī. taṃ  kho panānanda, itthiratanaṃ rājānaṃ mahāsudassanaṃ manasāpi no  aticari {aticarī (ka0), aticārī (sī0 syā0 pī0)}, kuto pana kāyena.   rañño, ānanda, mahāsudassanassa evarūpaṃ itthiratanaṃ pāturahosi. </p>
            </h4>
            <h4>
              <h4n> gahapatiratanaṃ </h4n>
              <p>[03] 250^b^.^eb^ ``puna caparaṃ, ānanda, rañño mahāsudassanassa  gahapatiratanaṃ pāturahosi. tassa kammavipākajaṃ dibbacakkhu  pāturahosi yena nidhiṃ passati sassāmikampi assāmikampi. so  rājānaṃ mahāsudassanaṃ upasaṅkamitvā evamāha -- `appossukko tvaṃ,  deva, hohi, ahaṃ te dhanena dhanakaraṇīyaṃ karissāmī'ti.  bhūtapubbaṃ, ānanda, rājā mahāsudassano tameva gahapatiratanaṃ  vīmaṃsamāno nāvaṃ abhiruhitvā majjhe gaṅgāya nadiyā sotaṃ  ogāhitvā gahapatiratanaṃ ^a^V2.0132^ea^ etadavoca -- `attho me, gahapati,  hiraññasuvaṇṇenā'ti. `tena hi, mahārāja, ekaṃ tīraṃ nāvā upetū'ti.  `idheva me, gahapati, attho hiraññasuvaṇṇenā'ti. atha kho taṃ,  ānanda, gahapatiratanaṃ ubhohi hatthehi udakaṃ omasitvā pūraṃ  hiraññasuvaṇṇassa kumbhiṃ uddharitvā rājānaṃ mahāsudassanaṃ etadavoca ^a^T2.0204^ea^  -- `alamettāvatā mahārāja, katamettāvatā mahārāja, pūjitamettāvatā  mahārājā'ti? rājā mahāsudassano evamāha -- `alamettāvatā  gahapati, katamettāvatā gahapati, pūjitamettāvatā gahapatī'ti. rañño  ^a^P2.0177^ea^, ānanda, mahāsudassanassa evarūpaṃ gahapatiratanaṃ pāturahosi. </p>
            </h4>
            <h4>
              <h4n> pariṇāyakaratanaṃ </h4n>
              <p>[03] 251^b^.^eb^ ``puna caparaṃ, ānanda, rañño mahāsudassanassa  pariṇāyakaratanaṃ pāturahosi paṇḍito viyatto medhāvī paṭibalo rājānaṃ  mahāsudassanaṃ ^a^M2.0145^ea^ upayāpetabbaṃ upayāpetuṃ, apayāpetabbaṃ apayāpetuṃ, ṭhapetabbaṃ  ṭhapetuṃ. so rājānaṃ mahāsudassanaṃ upasaṅkamitvā evamāha --  `appossukko tvaṃ, deva, hohi, ahamanusāsissāmī'ti. rañño,  ānanda, mahāsudassanassa evarūpaṃ pariṇāyakaratanaṃ pāturahosi.</p>
              <p>[03] ``rājā, ānanda, mahāsudassano imehi sattahi ratanehi  samannāgato ahosi. </p>
            </h4>
            <h4>
              <h4n> catuiddhisamannāgato </h4n>
              <p>[03] 252^b^.^eb^ ``rājā, ānanda, mahāsudassano catūhi iddhīhi  samannāgato ahosi. katamāhi catūhi iddhīhi? idhānanda, rājā  mahāsudassano abhirūpo ahosi dassanīyo pāsādiko paramāya  vaṇṇapokkharatāya samannāgato ativiya aññehi manussehi. rājā,  ānanda, mahāsudassano imāya paṭhamāya iddhiyā samannāgato ahosi.</p>
              <p>[03] ``puna caparaṃ, ānanda, rājā mahāsudassano dīghāyuko ahosi  ciraṭṭhitiko ativiya aññehi manussehi. rājā, ānanda,  mahāsudassano ^a^T2.0205^ea^ imāya dutiyāya iddhiyā samannāgato ahosi.</p>
              <p>[03] ``puna ^a^V2.0133^ea^ caparaṃ, ānanda, rājā mahāsudassano appābādho  ahosi appātaṅko samavepākiniyā gahaṇiyā samannāgato nātisītāya  nāccuṇhāya ativiya aññehi manussehi. rājā, ānanda,  mahāsudassano imāya tatiyāya iddhiyā samannāgato ahosi.</p>
              <p>[03] ``puna caparaṃ ^a^P2.0178^ea^, ānanda, rājā mahāsudassano brāhmaṇagahapatikānaṃ  piyo ahosi manāpo. seyyathāpi, ānanda, pitā puttānaṃ piyo  hoti manāpo, evameva kho, ānanda, rājā mahāsudassano  brāhmaṇagahapatikānaṃ piyo ahosi manāpo. raññopi, ānanda,  mahāsudassanassa brāhmaṇagahapatikā piyā ahesuṃ manāpā. seyyathāpi,  ānanda, pitu puttā piyā honti manāpā, evameva kho, ānanda,  raññopi mahāsudassanassa brāhmaṇagahapatikā piyā ahesuṃ manāpā.</p>
              <p>[03] ``bhūtapubbaṃ, ānanda, rājā mahāsudassano caturaṅginiyā  senāya uyyānabhūmiṃ niyyāsi. atha kho, ānanda, brāhmaṇagahapatikā  rājānaṃ mahāsudassanaṃ upasaṅkamitvā evamāhaṃsu -- `ataramāno, deva,  yāhi, yathā ^a^M2.0146^ea^ taṃ mayaṃ cirataraṃ passeyyāmā'ti. rājāpi, ānanda,  mahāsudassano sārathiṃ āmantesi -- `ataramāno, sārathi, rathaṃ  pesehi, yathā ahaṃ brāhmaṇagahapatike cirataraṃ passeyya'nti. rājā,  ānanda, mahāsudassano imāya catutthiyā {catutthāya (syā0)} iddhiyā samannāgato ahosi.  rājā, ānanda, mahāsudassano imāhi ^a^T2.0206^ea^ catūhi iddhīhi samannāgato  ahosi. </p>
            </h4>
            <h4>
              <h4n> dhammapāsādapokkharaṇī </h4n>
              <p>[03] 253^b^.^eb^ ``atha kho, ānanda, rañño mahāsudassanassa  etadahosi -- `yaṃnūnāhaṃ imāsu tālantarikāsu dhanusate dhanusate  pokkharaṇiyo māpeyya'nti.</p>
              <p>[03] ``māpesi kho, ānanda, rājā mahāsudassano tāsu  tālantarikāsu dhanusate dhanusate pokkharaṇiyo. tā kho panānanda,  pokkharaṇiyo catunnaṃ vaṇṇānaṃ iṭṭhakāhi citā ahesuṃ -- ekā iṭṭhakā  sovaṇṇamayā, ekā rūpiyamayā, ekā veḷuriyamayā, ekā phalikamayā.</p>
              <p>[03] ``tāsu kho panānanda, pokkharaṇīsu cattāri cattāri  sopānāni ahesuṃ catunnaṃ vaṇṇānaṃ, ekaṃ sopānaṃ sovaṇṇamayaṃ ekaṃ  rūpiyamayaṃ ekaṃ veḷuriyamayaṃ ekaṃ phalikamayaṃ. sovaṇṇamayassa ^a^V2.0134^ea^   sopānassa sovaṇṇamayā ^a^P2.0179^ea^ thambhā ahesuṃ, rūpiyamayā sūciyo ca  uṇhīsañca. rūpiyamayassa sopānassa rūpiyamayā thambhā ahesuṃ,  sovaṇṇamayā sūciyo ca uṇhīsañca. veḷuriyamayassa sopānassa  veḷuriyamayā thambhā ahesuṃ, phalikamayā sūciyo ca uṇhīsañca.  phalikamayassa sopānassa phalikamayā thambhā ahesuṃ, veḷuriyamayā  sūciyo ca uṇhīsañca. tā kho panānanda, pokkharaṇiyo dvīhi  vedikāhi parikkhittā ahesuṃ ekā vedikā sovaṇṇamayā, ekā  rūpiyamayā. sovaṇṇamayāya vedikāya sovaṇṇamayā thambhā ahesuṃ,  rūpiyamayā sūciyo ca uṇhīsañca. rūpiyamayāya vedikāya  rūpiyamayā thambhā ahesuṃ, sovaṇṇamayā sūciyo ca uṇhīsañca. atha  kho, ānanda ^a^T2.0207^ea^, rañño mahāsudassanassa etadahosi -- `yaṃnūnāhaṃ  imāsu pokkharaṇīsu evarūpaṃ mālaṃ ropāpeyyaṃ uppalaṃ padumaṃ kumudaṃ  puṇḍarīkaṃ sabbotukaṃ sabbajanassa anāvaṭa'nti. ropāpesi kho ^a^M2.0147^ea^,  ānanda, rājā mahāsudassano tāsu pokkharaṇīsu evarūpaṃ mālaṃ uppalaṃ  padumaṃ kumudaṃ puṇḍarīkaṃ sabbotukaṃ sabbajanassa anāvaṭaṃ. </p>
              <p>[03] 254^b^.^eb^ ``atha kho, ānanda, rañño mahāsudassanassa  etadahosi -- `yaṃnūnāhaṃ imāsaṃ pokkharaṇīnaṃ tīre nhāpake purise  ṭhapeyyaṃ, ye āgatāgataṃ janaṃ nhāpessantī'ti. ṭhapesi kho, ānanda,  rājā mahāsudassano tāsaṃ pokkharaṇīnaṃ tīre nhāpake purise, ye  āgatāgataṃ janaṃ nhāpesuṃ.</p>
              <p>[03] ``atha kho, ānanda, rañño mahāsudassanassa etadahosi --  `yaṃnūnāhaṃ imāsaṃ pokkharaṇīnaṃ tīre evarūpaṃ dānaṃ paṭṭhapeyyaṃ -- annaṃ  annaṭṭhikassa {annatthitassa (sī0 syā0 kaṃ0 pī0), evaṃ sabbattha pakabhirūpeneva  dissati}, pānaṃ pānaṭṭhikassa, vatthaṃ vatthaṭṭhikassa, yānaṃ  yānaṭṭhikassa, sayanaṃ sayanaṭṭhikassa, itthiṃ itthiṭṭhikassa, hiraññaṃ  hiraññaṭṭhikassa, suvaṇṇaṃ suvaṇṇaṭṭhikassā'ti. paṭṭhapesi ^a^P2.0180^ea^ kho, ānanda,  rājā mahāsudassano tāsaṃ pokkharaṇīnaṃ tīre evarūpaṃ dānaṃ -- annaṃ  annaṭṭhikassa, pānaṃ pānaṭṭhikassa, vatthaṃ vatthaṭṭhikassa, yānaṃ  yānaṭṭhikassa, sayanaṃ sayanaṭṭhikassa, itthiṃ itthiṭṭhikassa, hiraññaṃ  hiraññaṭṭhikassa, suvaṇṇaṃ suvaṇṇaṭṭhikassa. </p>
              <p>[03] 255^b^.^eb^ ``atha kho, ānanda, brāhmaṇagahapatikā pahūtaṃ  sāpateyyaṃ ādāya rājānaṃ mahāsudassanaṃ upasaṅkamitvā evamāhaṃsu --  `idaṃ, deva, pahūtaṃ ^a^T2.0208^ea^ sāpateyyaṃ devaññeva uddissa ābhataṃ, taṃ devo  paṭiggaṇhatū'ti. `alaṃ bho, mamapidaṃ pahūtaṃ sāpateyyaṃ dhammikena  balinā abhisaṅkhataṃ, tañca vo hotu, ito ca bhiyyo harathā'ti.  te raññā paṭikkhittā ekamantaṃ apakkamma ^a^V2.0135^ea^ evaṃ samacintesuṃ -- `na  kho etaṃ amhākaṃ patirūpaṃ, yaṃ mayaṃ imāni sāpateyyāni punadeva  sakāni gharāni paṭihareyyāma. yaṃnūna mayaṃ rañño mahāsudassanassa  nivesanaṃ māpeyyāmā'ti. te rājānaṃ mahāsudassanaṃ upasaṅkamitvā  evamāhaṃsu -- `nivesanaṃ te deva, māpessāmā'ti. adhivāsesi kho,  ānanda, rājā mahāsudassano tuṇhībhāvena. </p>
              <p>[03] 256^b^.^eb^ ``atha kho, ānanda, sakko devānamindo  rañño mahāsudassanassa cetasā cetoparivitakkamaññāya vissakammaṃ {visukammaṃ  (ka0)}  devaputtaṃ āmantesi -- `ehi ^a^M2.0148^ea^ tvaṃ, samma vissakamma, rañño  mahāsudassanassa nivesanaṃ māpehi dhammaṃ nāma pāsāda'nti. `evaṃ  bhaddantavā'ti kho, ānanda, vissakammo devaputto ^a^P2.0181^ea^ sakkassa  devānamindassa paṭissutvā seyyathāpi nāma balavā puriso samiñjitaṃ  vā bāhaṃ pasāreyya pasāritaṃ vā bāhaṃ samiñjeyya, evameva devesu  tāvatiṃsesu antarahito rañño mahāsudassanassa purato pāturahosi.  atha kho, ānanda, vissakammo devaputto rājānaṃ mahāsudassanaṃ  etadavoca -- `nivesanaṃ te deva, māpessāmi dhammaṃ nāma ^a^T2.0209^ea^ pāsāda'nti.  adhivāsesi kho, ānanda, rājā mahāsudassano tuṇhībhāvena.</p>
              <p>[03] ``māpesi kho, ānanda, vissakammo devaputto rañño  mahāsudassanassa nivesanaṃ dhammaṃ nāma pāsādaṃ. dhammo, ānanda,  pāsādo puratthimena pacchimena ca yojanaṃ āyāmena ahosi. uttarena  dakkhiṇena ca aḍḍhayojanaṃ vitthārena. dhammassa, ānanda, pāsādassa  tiporisaṃ uccatarena vatthu citaṃ ahosi catunnaṃ vaṇṇānaṃ iṭṭhakāhi --  ekā iṭṭhakā sovaṇṇamayā, ekā rūpiyamayā, ekā veḷuriyamayā, ekā  phalikamayā.</p>
              <p>[03] ``dhammassa, ānanda, pāsādassa caturāsīti thambhasahassāni  ahesuṃ catunnaṃ vaṇṇānaṃ -- eko thambho sovaṇṇamayo, eko  rūpiyamayo, eko veḷuriyamayo, eko phalikamayo. dhammo,  ānanda, pāsādo catunnaṃ vaṇṇānaṃ phalakehi santhato ahosi -- ekaṃ  phalakaṃ sovaṇṇamayaṃ, ekaṃ rūpiyamayaṃ, ekaṃ veḷuriyamayaṃ, ekaṃ  phalikamayaṃ.</p>
              <p>[03] ``dhammassa, ānanda, pāsādassa catuvīsati sopānāni ahesuṃ  catunnaṃ vaṇṇānaṃ -- ekaṃ sopānaṃ sovaṇṇamayaṃ, ekaṃ rūpiyamayaṃ, ekaṃ  veḷuriyamayaṃ, ekaṃ phalikamayaṃ. sovaṇṇamayassa sopānassa  sovaṇṇamayā thambhā ahesuṃ rūpiyamayā sūciyo ca uṇhīsañca.  rūpiyamayassa sopānassa rūpiyamayā thambhā ahesuṃ sovaṇṇamayā  sūciyo ca uṇhīsañca. veḷuriyamayassa sopānassa ^a^V2.0136^ea^ veḷuriyamayā  ^a^P2.0182^ea^ thambhā ahesuṃ phalikamayā sūciyo ca uṇhīsañca. phalikamayassa  sopānassa phalikamayā thambhā ahesuṃ veḷuriyamayā sūciyo ^a^T2.0210^ea^ ca  uṇhīsañca.</p>
              <p>[03] ``dhamme, ānanda, pāsāde caturāsīti kūṭāgārasahassāni  ahesuṃ catunnaṃ vaṇṇānaṃ -- ekaṃ kūṭāgāraṃ sovaṇṇamayaṃ, ekaṃ rūpiyamayaṃ,  ekaṃ veḷuriyamayaṃ ^a^M2.0149^ea^, ekaṃ phalikamayaṃ. sovaṇṇamaye kūṭāgāre  rūpiyamayo pallaṅko paññatto ahosi, rūpiyamaye kūṭāgāre  sovaṇṇamayo pallaṅko paññatto ahosi, veḷuriyamaye kūṭāgāre dantamayo  pallaṅko paññatto ahosi, phalikamaye kūṭāgāre sāramayo pallaṅko  paññatto ahosi. sovaṇṇamayassa kūṭāgārassa dvāre rūpiyamayo  tālo ṭhito ahosi, tassa rūpiyamayo khandho sovaṇṇamayāni  pattāni ca phalāni ca. rūpiyamayassa kūṭāgārassa dvāre  sovaṇṇamayo tālo ṭhito ahosi, tassa sovaṇṇamayo khandho,  rūpiyamayāni pattāni ca phalāni ca. veḷuriyamayassa kūṭāgārassa  dvāre phalikamayo tālo ṭhito ahosi, tassa phalikamayo khandho,  veḷuriyamayāni pattāni ca phalāni ca. phalikamayassa kūṭāgārassa  dvāre veḷuriyamayo tālo ṭhito ahosi, tassa veḷuriyamayo khandho,  phalikamayāni pattāni ca phalāni ca. </p>
              <p>[03] 257^b^.^eb^ ``atha kho, ānanda, rañño mahāsudassanassa  etadahosi -- `yaṃnūnāhaṃ mahāviyūhassa kūṭāgārassa dvāre  sabbasovaṇṇamayaṃ tālavanaṃ māpeyyaṃ, yattha divāvihāraṃ  nisīdissāmī'ti. māpesi kho, ānanda, rājā mahāsudassano  mahāviyūhassa kūṭāgārassa dvāre sabbasovaṇṇamayaṃ tālavanaṃ, yattha  divāvihāraṃ nisīdi. dhammo, ānanda ^a^T2.0211^ea^, pāsādo dvīhi vedikāhi  parikkhitto ^a^P2.0183^ea^ ahosi, ekā vedikā sovaṇṇamayā, ekā rūpiyamayā.  sovaṇṇamayāya vedikāya sovaṇṇamayā thambhā ahesuṃ, rūpiyamayā  sūciyo ca uṇhīsañca. rūpiyamayāya vedikāya rūpiyamayā thambhā  ahesuṃ, sovaṇṇamayā sūciyo ca uṇhīsañca. </p>
              <p>[03] 258^b^.^eb^ ``dhammo, ānanda, pāsādo dvīhi  kiṅkiṇikajālehi {kiṅkaṇikajālehi (syā0 ka0)} parikkhitto ahosi -- ekaṃ jālaṃ sovaṇṇamayaṃ  ekaṃ rūpiyamayaṃ. sovaṇṇamayassa jālassa rūpiyamayā kiṅkiṇikā  ahesuṃ, rūpiyamayassa jālassa sovaṇṇamayā kiṅkiṇikā ahesuṃ.  tesaṃ kho panānanda, kiṅkiṇikajālānaṃ vāteritānaṃ saddo ahosi  vaggu ca rajanīyo ca khamanīyo ca madanīyo ca. seyyathāpi,  ānanda, pañcaṅgikassa tūriyassa suvinītassa suppaṭitāḷitassa ^a^M2.0150^ea^   sukusalehi {kusalehi (sī0 syā0 kaṃ0 pī0)} samannāhatassa saddo hoti, vaggu ca rajanīyo ca  khamanīyo ca madanīyo ca, evameva kho, ānanda, tesaṃ  kiṅkiṇikajālānaṃ vāteritānaṃ saddo ahosi vaggu ca rajanīyo ca  khamanīyo ca ^a^V2.0137^ea^ madanīyo ca. ye kho panānanda, tena samayena  kusāvatiyā rājadhāniyā dhuttā ahesuṃ soṇḍā pipāsā, te tesaṃ  kiṅkiṇikajālānaṃ vāteritānaṃ saddena paricāresuṃ. niṭṭhito kho  panānanda, dhammo pāsādo duddikkho ahosi musati cakkhūni.  seyyathāpi, ānanda, vassānaṃ pacchime māse saradasamaye viddhe  vigatavalāhake deve ādicco nabhaṃ abbhussakkamāno {abbhuggamamāno (sī0 pī0  ka0)} duddikkho ^a^T2.0212^ea^ {dudikkho (pī0)} hoti  ^a^P2.0184^ea^ musati cakkhūni; evameva kho, ānanda, dhammo pāsādo duddikkho  ahosi musati cakkhūni. </p>
              <p>[03] 259^b^.^eb^ ``atha kho, ānanda, rañño mahāsudassanassa  etadahosi -- `yaṃnūnāhaṃ dhammassa pāsādassa purato dhammaṃ nāma  pokkharaṇiṃ māpeyya'nti. māpesi kho, ānanda, rājā  mahāsudassano dhammassa pāsādassa purato dhammaṃ nāma pokkharaṇiṃ.  dhammā, ānanda, pokkharaṇī puratthimena pacchimena ca yojanaṃ  āyāmena ahosi, uttarena dakkhiṇena ca aḍḍhayojanaṃ vitthārena.  dhammā, ānanda, pokkharaṇī catunnaṃ vaṇṇānaṃ iṭṭhakāhi citā ahosi  -- ekā iṭṭhakā sovaṇṇamayā, ekā rūpiyamayā, ekā veḷuriyamayā,  ekā phalikamayā.</p>
              <p>[03] ``dhammāya, ānanda, pokkharaṇiyā catuvīsati sopānāni  ahesuṃ catunnaṃ vaṇṇānaṃ -- ekaṃ sopānaṃ sovaṇṇamayaṃ, ekaṃ rūpiyamayaṃ,  ekaṃ veḷuriyamayaṃ, ekaṃ phalikamayaṃ. sovaṇṇamayassa sopānassa  sovaṇṇamayā thambhā ahesuṃ rūpiyamayā sūciyo ca uṇhīsañca.  rūpiyamayassa sopānassa rūpiyamayā thambhā ahesuṃ sovaṇṇamayā  sūciyo ca uṇhīsañca. veḷuriyamayassa sopānassa veḷuriyamayā  thambhā ahesuṃ phalikamayā sūciyo ca uṇhīsañca. phalikamayassa  sopānassa phalikamayā thambhā ahesuṃ veḷuriyamayā sūciyo ca  uṇhīsañca.</p>
              <p>[03] ``dhammā, ānanda, pokkharaṇī dvīhi vedikāhi parikkhittā  ahosi -- ekā vedikā sovaṇṇamayā, ekā rūpiyamayā.  sovaṇṇamayāya vedikāya sovaṇṇamayā ^a^M2.0151^ea^ thambhā ahesuṃ ^a^T2.0213^ea^ rūpiyamayā  sūciyo ca uṇhīsañca. rūpiyamayāya vedikāya rūpiyamayā thambhā  ahesuṃ sovaṇṇamayā sūciyo ca uṇhīsañca.</p>
              <p>[03] ``dhammā, ānanda, pokkharaṇī sattahi tālapantīhi  parikkhittā ahosi -- ekā tālapanti sovaṇṇamayā, ekā  rūpiyamayā, ekā veḷuriyamayā, ekā phalikamayā, ekā  lohitaṅkamayā, ekā masāragallamayā, ekā sabbaratanamayā.  sovaṇṇamayassa tālassa sovaṇṇamayo khandho ahosi rūpiyamayāni ^a^P2.0185^ea^   pattāni ca phalāni ca. rūpiyamayassa tālassa rūpiyamayo ^a^V2.0138^ea^ khandho  ahosi sovaṇṇamayāni pattāni ca phalāni ca. veḷuriyamayassa  tālassa veḷuriyamayo khandho ahosi phalikamayāni pattāni ca  phalāni ca. phalikamayassa tālassa phalikamayo khandho ahosi  veḷuriyamayāni pattāni ca phalāni ca. lohitaṅkamayassa tālassa  lohitaṅkamayo khandho ahosi masāragallamayāni pattāni ca phalāni  ca. masāragallamayassa tālassa masāragallamayo khandho ahosi  lohitaṅkamayāni pattāni ca phalāni ca. sabbaratanamayassa tālassa  sabbaratanamayo khandho ahosi, sabbaratanamayāni pattāni ca phalāni  ca. tāsaṃ kho panānanda, tālapantīnaṃ vāteritānaṃ saddo ahosi,  vaggu ca rajanīyo ca khamanīyo ca madanīyo ca. seyyathāpi,  ānanda, pañcaṅgikassa tūriyassa suvinītassa suppaṭitāḷitassa  sukusalehi samannāhatassa saddo hoti vaggu ca rajanīyo ca khamanīyo  ca madanīyo ca, evameva kho, ānanda, tāsaṃ tālapantīnaṃ vāteritānaṃ  saddo ^a^T2.0214^ea^ ahosi vaggu ca rajanīyo ca khamanīyo ca madanīyo ca. ye  kho panānanda, tena samayena kusāvatiyā rājadhāniyā dhuttā ahesuṃ  soṇḍā pipāsā, te tāsaṃ tālapantīnaṃ vāteritānaṃ saddena paricāresuṃ.</p>
              <p>[03] ``niṭṭhite kho panānanda, dhamme pāsāde niṭṭhitāya dhammāya ca  pokkharaṇiyā rājā mahāsudassano `ye {ye ko panānanda (syā0 ka0)} tena   samayena samaṇesu vā samaṇasammatā brāhmaṇesu vā brāhmaṇasammatā', te sabbakāmehi  santappetvā dhammaṃ pāsādaṃ abhiruhi. </p>
              <p>[06] paṭhamabhāṇavāro. </p>
            </h4>
            <h4>
              <h4n> jhānasampatti </h4n>
              <p>[03] 260^b^.^eb^ ``atha ^a^M2.0152^ea^ kho, ānanda, rañño mahāsudassanassa  etadahosi -- `kissa nu kho me idaṃ kammassa phalaṃ kissa  kammassa vipāko, yenāhaṃ etarahi evaṃmahiddhiko evaṃmahānubhāvo'ti?  atha ^a^P2.0186^ea^ kho, ānanda, rañño mahāsudassanassa etadahosi -- `tiṇṇaṃ  kho me idaṃ kammānaṃ phalaṃ tiṇṇaṃ kammānaṃ vipāko, yenāhaṃ etarahi  evaṃmahiddhiko evaṃmahānubhāvo, seyyathidaṃ dānassa damassa  saṃyamassā'ti.</p>
              <p>[03] ``atha ^a^V2.0139^ea^ kho, ānanda, rājā mahāsudassano yena mahāviyūhaṃ  kūṭāgāraṃ tenupasaṅkami; upasaṅkamitvā mahāviyūhassa kūṭāgārassa dvāre  ṭhito udānaṃ udānesi -- `tiṭṭha, kāmavitakka, tiṭṭha, byāpādavitakka,  tiṭṭha, vihiṃsāvitakka. ettāvatā kāmavitakka, ettāvatā  byāpādavitakka, ettāvatā vihiṃsāvitakkā'ti. </p>
              <p>[03] 261^b^.^eb^ ``atha kho, ānanda, rājā mahāsudassano  mahāviyūhaṃ ^a^T2.0215^ea^ kūṭāgāraṃ pavisitvā sovaṇṇamaye pallaṅke nisinno vivicceva  kāmehi vivicca akusalehi dhammehi savitakkaṃ savicāraṃ vivekajaṃ  pītisukhaṃ paṭhamaṃ jhānaṃ upasampajja vihāsi. vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja vihāsi. pītiyā ca virāgā  upekkhako ca vihāsi, sato ca sampajāno sukhañca kāyena  paṭisaṃvedesi, yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ upasampajja vihāsi. sukhassa ca  pahānā dukkhassa ca pahānā pubbeva somanassadomanassānaṃ atthaṅgamā  adukkhamasukhaṃ upekkhāsatipārisuddhiṃ catutthaṃ jhānaṃ upasampajja vihāsi. </p>
              <p>[03] 262^b^.^eb^ ``atha kho, ānanda, rājā mahāsudassano  mahāviyūhā kūṭāgārā nikkhamitvā sovaṇṇamayaṃ kūṭāgāraṃ pavisitvā  rūpiyamaye pallaṅke nisinno mettāsahagatena cetasā ekaṃ disaṃ pharitvā  vihāsi. tathā dutiyaṃ tathā tatiyaṃ tathā catutthaṃ. iti uddhamadho  tiriyaṃ sabbadhi sabbattatāya sabbāvantaṃ lokaṃ mettāsahagatena cetasā  vipulena mahaggatena appamāṇena averena abyāpajjena pharitvā vihāsi.  karuṇāsahagatena ^a^M2.0153^ea^ cetasā...pe0... muditāsahagatena cetasā...pe0...  upekkhāsahagatena ^a^P2.0187^ea^ cetasā ekaṃ disaṃ pharitvā vihāsi tathā dutiyaṃ  tathā tatiyaṃ tathā catutthaṃ. iti uddhamadho tiriyaṃ sabbadhi  sabbattatāya sabbāvantaṃ lokaṃ upekkhāsahagatena cetasā vipulena  mahaggatena appamāṇena ^a^T2.0216^ea^ averena abyāpajjena pharitvā vihāsi. </p>
            </h4>
            <h4>
              <h4n> caturāsīti nagarasahassādi </h4n>
              <p>[03] 263^b^.^eb^ ``rañño, ānanda, mahāsudassanassa  caturāsīti nagarasahassāni ahesuṃ kusāvatīrājadhānippamukhāni;  caturāsīti pāsādasahassāni ahesuṃ dhammapāsādappamukhāni;  caturāsīti kūṭāgārasahassāni ahesuṃ mahāviyūhakūṭāgārappamukhāni;  caturāsīti pallaṅkasahassāni ^a^V2.0140^ea^ ahesuṃ sovaṇṇamayāni rūpiyamayāni  dantamayāni sāramayāni gonakatthatāni paṭikatthatāni paṭalikatthatāni  kadalimigapavarapaccattharaṇāni sauttaracchadāni  ubhatolohitakūpadhānāni; caturāsīti nāgasahassāni ahesuṃ  sovaṇṇālaṅkārāni sovaṇṇadhajāni hemajālapaṭicchannāni  uposathanāgarājappamukhāni; caturāsīti assasahassāni ahesuṃ  sovaṇṇālaṅkārāni sovaṇṇadhajāni hemajālapaṭicchannāni  valāhakāssarājappamukhāni; caturāsīti rathasahassāni ahesuṃ  sīhacammaparivārāni byagghacammaparivārāni dīpicammaparivārāni  paṇḍukambalaparivārāni sovaṇṇālaṅkārāni sovaṇṇadhajāni  hemajālapaṭicchannāni vejayantarathappamukhāni; caturāsīti  maṇisahassāni ahesuṃ maṇiratanappamukhāni; caturāsīti  itthisahassāni ahesuṃ subhaddādevippamukhāni; caturāsīti ^a^P2.0188^ea^   gahapatisahassāni ahesuṃ gahapatiratanappamukhāni; caturāsīti  khattiyasahassāni ahesuṃ anuyantāni pariṇāyakaratanappamukhāni;  caturāsīti dhenusahassāni ahesuṃ duhasandanāni {dukūlasandanāni(pī0)}  dukūlasandānāni {dukūlasandanāni (pī0)  dukūlasandānāni (saṃ0 ni0  3.96)} kaṃsūpadhāraṇāni;  caturāsīti vatthakoṭisahassāni ahesuṃ khomasukhumānaṃ  kappāsikasukhumānaṃ koseyyasukhumānaṃ kambalasukhumānaṃ ^a^T2.0217^ea^; (rañño,  ānanda, mahāsudassanassa) {( ) sī0 ipotthakesu natthi} caturāsīti thālipākasahassāni ahesuṃ  sāyaṃ pātaṃ bhattābhihāro abhihariyittha. </p>
              <p>[03] 264^b^.^eb^ ``tena ^a^M2.0154^ea^ kho panānanda, samayena rañño  mahāsudassanassa caturāsīti nāgasahassāni sāyaṃ pātaṃ upaṭṭhānaṃ  āgacchanti. atha kho, ānanda, rañño mahāsudassanassa etadahosi  -- `imāni kho me caturāsīti nāgasahassāni sāyaṃ pātaṃ upaṭṭhānaṃ  āgacchanti, yaṃnūna vassasatassa vassasatassa accayena dvecattālīsaṃ  dvecattālīsaṃ nāgasahassāni sakiṃ sakiṃ upaṭṭhānaṃ āgaccheyyu'nti.  atha kho, ānanda, rājā mahāsudassano pariṇāyakaratanaṃ āmantesi  -- `imāni kho me, samma pariṇāyakaratana, caturāsīti  nāgasahassāni sāyaṃ pātaṃ upaṭṭhānaṃ āgacchanti, tena hi, samma  pariṇāyakaratana, vassasatassa vassasatassa accayena dvecattālīsaṃ  dvecattālīsaṃ ^a^P2.0189^ea^ nāgasahassāni sakiṃ sakiṃ upaṭṭhānaṃ āgacchantū'ti.  `evaṃ, devā'ti kho, ānanda, pariṇāyakaratanaṃ rañño  mahāsudassanassa paccassosi. atha kho, ānanda, rañño  mahāsudassanassa aparena samayena vassasatassa vassasatassa accayena  dvecattālīsaṃ dvecattālīsaṃ nāgasahassāni sakiṃ sakiṃ upaṭṭhānaṃ āgamaṃsu. </p>
            </h4>
            <h4>
              <h4n> subhaddādeviupasaṅkamanaṃ </h4n>
              <p>[03] 265^b^.^eb^ ``atha kho, ānanda, subhaddāya deviyā bahunnaṃ  vassānaṃ bahunnaṃ vassasatānaṃ bahunnaṃ ^a^V2.0141^ea^ vassasahassānaṃ accayena etadahosi  -- `ciraṃ diṭṭho kho me rājā mahāsudassano. yaṃnūnāhaṃ rājānaṃ  mahāsudassanaṃ dassanāya upasaṅkameyya'nti. atha kho, ānanda,  subhaddā devī ^a^T2.0218^ea^ itthāgāraṃ āmantesi -- `etha tumhe sīsāni nhāyatha  pītāni vatthāni pārupatha. ciraṃ diṭṭho no rājā mahāsudassano,  rājānaṃ mahāsudassanaṃ dassanāya upasaṅkamissāmā'ti. `evaṃ,  ayye'ti kho, ānanda, itthāgāraṃ subhaddāya deviyā paṭissutvā  sīsāni nhāyitvā pītāni vatthāni pārupitvā yena subhaddā devī  tenupasaṅkami. atha kho, ānanda, subhaddā devī pariṇāyakaratanaṃ  āmantesi -- `kappehi, samma pariṇāyakaratana, caturaṅginiṃ senaṃ,  ciraṃ diṭṭho no rājā mahāsudassano, rājānaṃ mahāsudassanaṃ dassanāya  upasaṅkamissāmā'ti. `evaṃ, devī'ti kho, ānanda,  pariṇāyakaratanaṃ subhaddāya deviyā paṭissutvā caturaṅginiṃ senaṃ  kappāpetvā subhaddāya deviyā paṭivedesi -- `kappitā kho, devi,  caturaṅginī senā, yassadāni kālaṃ maññasī'ti. atha ^a^P2.0190^ea^ kho,  ānanda, subhaddā ^a^M2.0155^ea^ devī caturaṅginiyā senāya saddhiṃ itthāgārena yena  dhammo pāsādo tenupasaṅkami; upasaṅkamitvā dhammaṃ pāsādaṃ abhiruhitvā  yena mahāviyūhaṃ kūṭāgāraṃ tenupasaṅkami. upasaṅkamitvā mahāviyūhassa  kūṭāgārassa dvārabāhaṃ ālambitvā aṭṭhāsi. atha kho, ānanda, rājā  mahāsudassano saddaṃ sutvā -- `kiṃ nu kho mahato viya janakāyassa  saddo'ti mahāviyūhā kūṭāgārā nikkhamanto addasa subhaddaṃ deviṃ  dvārabāhaṃ ālambitvā ṭhitaṃ, disvāna subhaddaṃ deviṃ etadavoca --  `ettheva, devi, tiṭṭha mā pāvisī'ti. atha kho, ānanda, rājā  mahāsudassano aññataraṃ ^a^T2.0218^ea^ purisaṃ āmantesi -- `ehi tvaṃ, ambho  purisa, mahāviyūhā kūṭāgārā sovaṇṇamayaṃ pallaṅkaṃ nīharitvā  sabbasovaṇṇamaye tālavane paññapehī'ti. `evaṃ, devā'ti kho,  ānanda, so puriso rañño mahāsudassanassa paṭissutvā mahāviyūhā  kūṭāgārā sovaṇṇamayaṃ pallaṅkaṃ nīharitvā sabbasovaṇṇamaye tālavane  paññapesi. atha kho, ānanda, rājā mahāsudassano dakkhiṇena  passena sīhaseyyaṃ kappesi pāde pādaṃ accādhāya sato sampajāno. </p>
              <p>[03] 266^b^.^eb^ ``atha kho, ānanda, subhaddāya deviyā  etadahosi -- `vippasannāni kho rañño mahāsudassanassa indriyāni,  parisuddho chavivaṇṇo pariyodāto, mā heva kho rājā mahāsudassano  kālamakāsī'ti rājānaṃ mahāsudassanaṃ etadavoca --</p>
              <p>[03] `imāni te, deva, caturāsīti nagarasahassāni  kusāvatīrājadhānippamukhāni. ettha, deva, chandaṃ janehi jīvite  apekkhaṃ karohi. imāni ^a^P2.0191^ea^ te, deva, caturāsīti pāsādasahassāni  dhammapāsādappamukhāni. ettha, deva, chandaṃ janehi jīvite apekkhaṃ  karohi. imāni te, deva, caturāsīti ^a^V2.0142^ea^ kūṭāgārasahassāni  mahāviyūhakūṭāgārappamukhāni. ettha, deva, chandaṃ janehi jīvite  apekkhaṃ karohi. imāni te, deva, caturāsīti pallaṅkasahassāni  sovaṇṇamayāni rūpiyamayāni dantamayāni sāramayāni gonakatthatāni  paṭikatthatāni paṭalikatthatāni kadalimigapavarapaccattharaṇāni  sauttaracchadāni ubhatolohitakūpadhānāni. ettha, deva, chandaṃ janehi,  jīvite ^a^T2.0220^ea^ apekkhaṃ karohi. imāni te, deva, caturāsīti  nāgasahassāni sovaṇṇālaṅkārāni sovaṇṇadhajāni  hemajālapaṭicchannāni uposathanāgarājappamukhāni. ettha, deva ^a^M2.0156^ea^, chandaṃ  janehi jīvite apekkhaṃ karohi. imāni te, deva, caturāsīti  assasahassāni sovaṇṇālaṅkārāni sovaṇṇadhajāni  hemajālapaṭicchannāni valāhakāssarājappamukhāni. ettha, deva, chandaṃ  janehi jīvite apekkhaṃ karohi. imāni te, deva caturāsīti  rathasahassāni sīhacammaparivārāni byagghacammaparivārāni  dīpicammaparivārāni paṇḍukambalaparivārāni sovaṇṇālaṅkārāni  sovaṇṇadhajāni hemajālapaṭicchannāni vejayantarathappamukhāni. ettha,  deva, chandaṃ janehi jīvite apekkhaṃ karohi. imāni te, deva,  caturāsīti maṇisahassāni maṇiratanappamukhāni. ettha, deva, chandaṃ  janehi jīvite apekkhaṃ karohi. imāni te, deva, caturāsīti  itthisahassāni itthiratanappamukhāni. ettha, deva, chandaṃ janehi  jīvite apekkhaṃ karohi. imāni te, deva, caturāsīti  gahapatisahassāni gahapatiratanappamukhāni. ettha, deva, chandaṃ janehi  jīvite apekkhaṃ karohi. imāni te, deva, caturāsīti  khattiyasahassāni anuyantāni pariṇāyakaratanappamukhāni. ettha,  deva, chandaṃ janehi jīvite apekkhaṃ karohi. imāni te, deva,  caturāsīti dhenusahassāni duhasandanāni ^a^P2.0192^ea^ kaṃsūpadhāraṇāni. ettha,  deva, chandaṃ janehi jīvite apekkhaṃ karohi. imāni te, deva,  caturāsīti vatthakoṭisahassāni khomasukhumānaṃ kappāsikasukhumānaṃ  koseyyasukhumānaṃ ^a^T2.0221^ea^ kambalasukhumānaṃ. ettha, deva, chandaṃ janehi,  jīvite apekkhaṃ karohi. imāni te, deva, caturāsīti  thālipākasahassāni sāyaṃ pātaṃ bhattābhihāro abhihariyati. ettha,  deva, chandaṃ janehi jīvite apekkhaṃ karohī'ti. </p>
              <p>[03] 267^b^.^eb^ ``evaṃ vutte, ānanda, rājā mahāsudassano  subhaddaṃ deviṃ etadavoca -- </p>
              <p>[01] `dīgharattaṃ kho maṃ tvaṃ, devi, iṭṭhehi kantehi piyehi  manāpehi samudācarittha; atha ca pana maṃ tvaṃ pacchime kāle aniṭṭhehi  akantehi appiyehi amanāpehi samudācarasī'ti. `kathaṃ carahi taṃ,  deva, samudācarāmī'ti? `evaṃ kho maṃ tvaṃ, devi, samudācara --  ``sabbeheva, deva, piyehi manāpehi nānābhāvo vinābhāvo aññathābhāvo,  mā kho tvaṃ, deva, sāpekkho kālamakāsi, dukkhā sāpekkhassa  kālaṅkiriyā, garahitā ca sāpekkhassa kālaṅkiriyā. imāni ^a^V2.0143^ea^ te,  deva, caturāsīti nagarasahassāni ^a^M2.0157^ea^ kusāvatīrājadhānippamukhāni.  ettha, deva, chandaṃ pajaha jīvite apekkhaṃ mākāsi. imāni te,  deva, caturāsīti pāsādasahassāni dhammapāsādappamukhāni. ettha,  deva, chandaṃ pajaha jīvite apekkhaṃ mākāsi. imāni te ^a^P2.0193^ea^, deva,  caturāsīti kūṭāgārasahassāni mahāviyūhakūṭāgārappamukhāni. ettha,  deva, chandaṃ pajaha jīvite apekkhaṃ mākāsi. imāni te, deva,  caturāsīti pallaṅkasahassāni sovaṇṇamayāni rūpiyamayāni  dantamayāni sāramayāni gonakatthatāni paṭikatthatāni paṭalikatthatāni  kadalimigapavarapaccattharaṇāni sauttaracchadāni ubhatolohitakūpadhānāni.  ettha, deva, chandaṃ pajaha jīvite apekkhaṃ mākāsi. imāni te,  deva, caturāsīti nāgasahassāni sovaṇṇālaṅkārāni sovaṇṇadhajāni  hemajālapaṭicchannāni ^a^T2.0222^ea^ uposathanāgarājappamukhāni. ettha, deva, chandaṃ  pajaha jīvite apekkhaṃ mākāsi. imāni te, deva, caturāsīti  assasahassāni sovaṇṇālaṅkārāni sovaṇṇadhajāni  hemajālapaṭicchannāni valāhakāssarājappamukhāni. ettha, deva, chandaṃ  pajaha jīvite apekkhaṃ mākāsi. imāni te, deva, caturāsīti  rathasahassāni sīhacammaparivārāni byagghacammaparivārāni  dīpicammaparivārāni paṇḍukambalaparivārāni sovaṇṇālaṅkārāni  sovaṇṇadhajāni hemajālapaṭicchannāni vejayantarathappamukhāni. ettha,  deva, chandaṃ pajaha jīvite apekkhaṃ mākāsi. imāni te, deva,  caturāsīti maṇisahassāni maṇiratanappamukhāni. ettha, deva, chandaṃ  pajaha jīvite apekkhaṃ mākāsi. imāni te, deva, caturāsīti  itthisahassāni subhaddādevippamukhāni. ettha, deva, chandaṃ pajaha  jīvite apekkhaṃ mākāsi. imāni te, deva, caturāsīti  gahapatisahassāni gahapatiratanappamukhāni. ettha, deva, chandaṃ pajaha  jīvite apekkhaṃ mākāsi. imāni te, deva, caturāsīti  khattiyasahassāni anuyantāni pariṇāyakaratanappamukhāni. ettha,  deva, chandaṃ pajaha jīvite apekkhaṃ mākāsi. imāni te, deva,  caturāsīti dhenusahassāni duhasandanāni kaṃsūpadhāraṇāni. ettha deva,  chandaṃ pajaha jīvite apekkhaṃ mākāsi. imāni ^a^P2.0194^ea^ te, deva,  caturāsīti vatthakoṭisahassāni khomasukhumānaṃ kappāsikasukhumānaṃ  koseyyasukhumānaṃ kambalasukhumānaṃ. ettha, deva, chandaṃ pajaha jīvite  apekkhaṃ ^a^T2.0223^ea^ mākāsi. imāni te deva caturāsīti thālipākasahassāni  sāyaṃ pātaṃ bhattābhihāro abhihariyati. ettha, deva, chandaṃ pajaha  jīvite apekkhaṃ mākāsī'''ti. </p>
              <p>[03] 268^b^.^eb^ ``evaṃ ^a^M2.0158^ea^ vutte, ānanda, subhaddā devī parodi  assūni pavattesi. atha kho, ānanda, subhaddā devī assūni  puñchitvā {pamajjitvā (sī0 syā0 pī0), puñjitvā (ka0)} rājānaṃ mahāsudassanaṃ etadavoca --</p>
              <p>[03] `sabbeheva ^a^V2.0144^ea^, deva, piyehi manāpehi nānābhāvo vinābhāvo  aññathābhāvo, mā kho tvaṃ, deva, sāpekkho kālamakāsi, dukkhā  sāpekkhassa kālaṅkiriyā, garahitā ca sāpekkhassa kālaṅkiriyā.  imāni te, deva, caturāsīti nagarasahassāni  kusāvatīrājadhānippamukhāni. ettha, deva, chandaṃ pajaha jīvite  apekkhaṃ mākāsi. imāni te, deva, caturāsīti pāsādasahassāni  dhammapāsādappamukhāni. ettha, deva, chandaṃ pajaha jīvite apekkhaṃ  mākāsi. imāni te, deva, caturāsīti kūṭāgārasahassāni  mahāviyūhakūṭāgārappamukhāni. ettha, deva, chandaṃ pajaha jīvite  apekkhaṃ mākāsi. imāni te, deva, caturāsīti pallaṅkasahassāni  sovaṇṇamayāni rūpiyamayāni dantamayāni sāramayāni gonakatthatāni  paṭikatthatāni paṭalikatthatāni kadalimigapavarapaccattharaṇāni  sauttaracchadāni ubhatolohitakūpadhānāni. ettha, deva, chandaṃ pajaha  jīvite apekkhaṃ mākāsi. imāni te, deva, caturāsīti  nāgasahassāni sovaṇṇālaṅkārāni sovaṇṇadhajāni  hemajālapaṭicchannāni uposathanāgarājappamukhāni. ettha, deva, chandaṃ  pajaha jīvite apekkhaṃ mākāsi. imāni te ^a^T2.0224^ea^, deva, caturāsīti  assasahassāni sovaṇṇālaṅkārāni sovaṇṇadhajāni  hemajālapaṭicchannāni valāhakāssarājappamukhāni ^a^P2.0195^ea^. ettha, deva, chandaṃ  pajaha, jīvite apekkhaṃ mākāsi. imāni te, deva, caturāsīti  rathasahassāni sīhacammaparivārāni byagghacammaparivārāni  dīpicammaparivārāni paṇḍukambalaparivārāni sovaṇṇālaṅkārāni  sovaṇṇadhajāni hemajālapaṭicchannāni vejayantarathappamukhāni. ettha,  deva, chandaṃ pajaha jīvite apekkhaṃ mākāsi. imāni te, deva,  caturāsīti maṇisahassāni maṇiratanappamukhāni. ettha, deva, chandaṃ  pajaha jīvite apekkhaṃ mākāsi. imāni te, deva, caturāsīti  itthisahassāni itthiratanappamukhāni. ettha, deva, chandaṃ pajaha,  jīvite apekkhaṃ mākāsi. imāni te ^a^M2.0159^ea^, deva, caturāsīti  gahapatisahassāni gahapatiratanappamukhāni. ettha, deva, chandaṃ pajaha  jīvite apekkhaṃ mākāsi. imāni te, deva, caturāsīti  khattiyasahassāni anuyantāni pariṇāyakaratanappamukhāni. ettha,  deva, chandaṃ pajaha jīvite apekkhaṃ mākāsi. imāni te, deva,  caturāsīti dhenusahassāni duhasandanāni kaṃsūpadhāraṇāni. ettha,  deva, chandaṃ pajaha jīvite apekkhaṃ mākāsi. imāni te, deva,  caturāsīti vatthakoṭisahassāni khomasukhumānaṃ kappāsikasukhumānaṃ  koseyyasukhumānaṃ kambalasukhumānaṃ. ettha, deva, chandaṃ pajaha jīvite  apekkhaṃ mākāsi. imāni te, deva, caturāsīti thālipākasahassāni  sāyaṃ pātaṃ bhattābhihāro abhihariyati. ettha ^a^T2.0225^ea^, deva, chandaṃ pajaha  jīvite apekkhaṃ mākāsī'ti. </p>
            </h4>
            <h4>
              <h4n> brahmalokūpagamaṃ </h4n>
              <p>[03] 269^b^.^eb^ ``atha ^a^V2.0145^ea^ kho, ānanda, rājā mahāsudassano  nacirasseva kālamakāsi. seyyathāpi, ānanda, gahapatissa vā  gahapatiputtassa vā manuññaṃ bhojanaṃ bhuttāvissa bhattasammado hoti,  evameva kho, ānanda, rañño mahāsudassanassa ^a^P2.0196^ea^ māraṇantikā vedanā  ahosi. kālaṅkato ca, ānanda, rājā mahāsudassano sugatiṃ  brahmalokaṃ upapajji. rājā, ānanda, mahāsudassano caturāsīti  vassasahassāni kumārakīḷaṃ {kīḷitaṃ (ka0), kīḷikaṃ (sī0 pī0)} kīḷi. caturāsīti vassasahassāni  oparajjaṃ kāresi. caturāsīti vassasahassāni rajjaṃ kāresi.  caturāsīti vassasahassāni gihibhūto {gihībhūto (sī0 pī0)} dhamme   pāsāde brahmacariyaṃ cari {brahmacariyamacari (ka0)}.  so cattāro brahmavihāre bhāvetvā kāyassa bhedā paraṃ maraṇā  brahmalokūpago ahosi. </p>
              <p>[03] 270^b^.^eb^ ``siyā kho panānanda, evamassa -- `añño  nūna tena samayena rājā mahāsudassano ahosī'ti, na kho panetaṃ,  ānanda, evaṃ daṭṭhabbaṃ. ahaṃ tena samayena rājā mahāsudassano  ahosiṃ. mama tāni caturāsīti nagarasahassāni  kusāvatīrājadhānippamukhāni, mama tāni caturāsīti pāsādasahassāni  dhammapāsādappamukhāni, mama tāni caturāsīti kūṭāgārasahassāni  mahāviyūhakūṭāgārappamukhāni, mama tāni caturāsīti pallaṅkasahassāni  sovaṇṇamayāni rūpiyamayāni dantamayāni sāramayāni gonakatthatāni  paṭikatthatāni paṭalikatthatāni kadalimigapavarapaccattharaṇāni ^a^T2.0226^ea^  sauttaracchadāni ^a^M2.0160^ea^ ubhatolohitakūpadhānāni, mama tāni caturāsīti  nāgasahassāni sovaṇṇālaṅkārāni sovaṇṇadhajāni  hemajālapaṭicchannāni uposathanāgarājappamukhāni, mama tāni  caturāsīti assasahassāni sovaṇṇālaṅkārāni sovaṇṇadhajāni  hemajālapaṭicchannāni valāhakāssarājappamukhāni, mama tāni  caturāsīti rathasahassāni sīhacammaparivārāni ^a^P2.0197^ea^ byagghacammaparivārāni  dīpicammaparivārāni paṇḍukambalaparivārāni sovaṇṇālaṅkārāni  sovaṇṇadhajāni hemajālapaṭicchannāni vejayantarathappamukhāni, mama  tāni caturāsīti maṇisahassāni maṇiratanappamukhāni, mama tāni  caturāsīti itthisahassāni subhaddādevippamukhāni, mama tāni  caturāsīti gahapatisahassāni gahapatiratanappamukhāni, mama tāni  caturāsīti khattiyasahassāni anuyantāni pariṇāyakaratanappamukhāni,  mama tāni caturāsīti dhenusahassāni duhasandanāni kaṃsūpadhāraṇāni,  mama tāni caturāsīti vatthakoṭisahassāni khomasukhumānaṃ  kappāsikasukhumānaṃ koseyyasukhumānaṃ kambalasukhumānaṃ, mama tāni  caturāsīti thālipākasahassāni sāyaṃ pātaṃ bhattābhihāro  abhihariyittha. </p>
              <p>[03] 271^b^.^eb^ ``tesaṃ ^a^V2.0146^ea^ kho panānanda,  caturāsītinagarasahassānaṃ ekaññeva taṃ nagaraṃ hoti, yaṃ tena samayena  ajjhāvasāmi yadidaṃ kusāvatī rājadhānī. tesaṃ kho panānanda,  caturāsītipāsādasahassānaṃ ekoyeva so pāsādo hoti, yaṃ tena  samayena ^a^T2.0227^ea^ ajjhāvasāmi yadidaṃ dhammo pāsādo. tesaṃ kho panānanda,  caturāsītikūṭāgārasahassānaṃ ekaññeva taṃ kūṭāgāraṃ hoti, yaṃ tena  samayena ajjhāvasāmi yadidaṃ mahāviyūhaṃ kūṭāgāraṃ. tesaṃ kho  panānanda, caturāsītipallaṅkasahassānaṃ ekoyeva so pallaṅko hoti, yaṃ  tena samayena paribhuñjāmi yadidaṃ sovaṇṇamayo vā rūpiyamayo vā  dantamayo vā sāramayo vā. tesaṃ kho panānanda,  caturāsītināgasahassānaṃ ekoyeva so nāgo hoti, yaṃ tena samayena  abhiruhāmi yadidaṃ uposatho nāgarājā. tesaṃ ^a^P2.0198^ea^ kho panānanda,  caturāsītiassasahassānaṃ ekoyeva so asso hoti, yaṃ tena samayena  abhiruhāmi yadidaṃ valāhako assarājā. tesaṃ kho panānanda,  caturāsītirathasahassānaṃ ekoyeva so ratho hoti, yaṃ tena samayena  abhiruhāmi yadidaṃ vejayantaratho. tesaṃ kho panānanda,  caturāsītītthisahassānaṃ ekāyeva ^a^M2.0161^ea^ sā itthī hoti, yā tena samayena  paccupaṭṭhāti khattiyānī vā vessinī {vessāyinī (syā0), velāmikānī (ka0  sī0 pī0) velāmikā   (saṃ0 ni0  3.96)} vā. tesaṃ kho panānanda,  vā. tesaṃ kho panānanda,  caturāsītivatthakoṭisahassānaṃ ekaṃyeva taṃ dussayugaṃ hoti, yaṃ tena  samayena paridahāmi khomasukhumaṃ vā kappāsikasukhumaṃ vā  koseyyasukhumaṃ vā kambalasukhumaṃ vā. tesaṃ kho panānanda,  caturāsītithālipākasahassānaṃ ekoyeva so thālipāko hoti, yato  nāḷikodanaparamaṃ bhuñjāmi tadupiyañca sūpeyyaṃ. </p>
              <p>[03] 272^b^.^eb^ ``passānanda, sabbete saṅkhārā atītā  niruddhā vipariṇatā. evaṃ aniccā kho, ānanda, saṅkhārā; evaṃ  addhuvā kho, ānanda, saṅkhārā; evaṃ anassāsikā kho, ānanda,  saṅkhārā! yāvañcidaṃ, ānanda ^a^T2.0228^ea^, alameva sabbasaṅkhāresu  nibbindituṃ, alaṃ virajjituṃ, alaṃ vimuccituṃ.</p>
              <p>[03] ``chakkhattuṃ kho panāhaṃ, ānanda, abhijānāmi imasmiṃ padese  sarīraṃ nikkhipitaṃ, tañca kho rājāva samāno cakkavattī dhammiko  dhammarājā cāturanto vijitāvī janapadatthāvariyapatto  sattaratanasamannāgato, ayaṃ sattamo sarīranikkhepo. na kho panāhaṃ,  ānanda, taṃ padesaṃ samanupassāmi sadevake loke samārake ^a^P2.0199^ea^ sabrahmake  sassamaṇabrāhmaṇiyā pajāya sadevamanussāya yattha tathāgato aṭṭhamaṃ  sarīraṃ nikkhipeyyā''ti. idamavoca bhagavā, idaṃ vatvāna sugato  athāparaṃ etadavoca satthā -- </p>
              <p>[21] ``aniccā ^a^V2.0147^ea^ vata saṅkhārā, uppādavayadhammino. </p>
              <p>[22] uppajjitvā nirujjhanti, tesaṃ vūpasamo sukho''ti.. </p>
              <p>[06] mahāsudassanasuttaṃ niṭṭhitaṃ catutthaṃ. </p>
            </h4>
          </h3>
        </h2>
        <h2>
          <h2n> 5. janavasabhasuttaṃ </h2n>
          <h3>
            <h3n> </h3n>
            <h4>
              <h4n> nātikiyādibyākaraṇaṃ </h4n>
              <p>[03] 273^b^.^eb^ evaṃ ^a^T2.0229^ea^ ^a^M2.0162^ea^ ^a^V2.0148^ea^ ^a^P2.0200^ea^ me sutaṃ  -- ekaṃ samayaṃ bhagavā nātike {nādike (sī0 syā0 pī0)}  viharati giñjakāvasathe. tena kho pana samayena bhagavā parito  parito janapadesu paricārake abbhatīte kālaṅkate upapattīsu byākaroti  kāsikosalesu vajjimallesu cetivaṃsesu {cetiyavaṃsesu (ka0)} kurupañcālesu   majjhasūrasenesu {macchasurasenesu (syā0), macchasūrasenesu (sī0 pī0)}  -- ``asu amutra upapanno, asu amutra upapanno {upapannoti (ka0)}. paropaññāsa  nātikiyā paricārakā abbhatītā kālaṅkatā pañcannaṃ orambhāgiyānaṃ  saṃyojanānaṃ parikkhayā opapātikā tattha parinibbāyino  anāvattidhammā tasmā lokā. sādhikā navuti nātikiyā  paricārakā abbhatītā kālaṅkatā tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmino, sakideva {sakiṃdeva (ka0)} imaṃ lokaṃ āgantvā  dukkhassantaṃ karissanti. sātirekāni pañcasatāni nātikiyā  paricārakā abbhatītā kālaṅkatā tiṇṇaṃ saṃyojanānaṃ parikkhayā  sotāpannā avinipātadhammā niyatā sambodhiparāyaṇā''ti. </p>
              <p>[03] 274^b^.^eb^ assosuṃ ^a^P2.0201^ea^ kho nātikiyā paricārakā --  ``bhagavā kira parito parito janapadesu paricārake abbhatīte  kālaṅkate upapattīsu byākaroti kāsikosalesu vajjimallesu cetivaṃsesu  kurupañcālesu majjhasūrasenesu -- `asu amutra upapanno, asu amutra  upapanno. paropaññāsa nātikiyā paricārakā abbhatītā kālaṅkatā  pañcannaṃ orambhāgiyānaṃ saṃyojanānaṃ parikkhayā ^a^T2.0230^ea^ opapātikā tattha  parinibbāyino anāvattidhammā tasmā lokā. sādhikā navuti  nātikiyā paricārakā abbhatītā kālaṅkatā tiṇṇaṃ saṃyojanānaṃ  parikkhayā rāgadosamohānaṃ tanuttā sakadāgāmino sakideva imaṃ lokaṃ  āgantvā dukkhassantaṃ karissanti. sātirekāni pañcasatāni  nātikiyā paricārakā abbhatītā kālaṅkatā tiṇṇaṃ saṃyojanānaṃ  parikkhayā ^a^M2.0163^ea^ sotāpannā ^a^V2.0149^ea^ avinipātadhammā niyatā sambodhiparāyaṇā'ti.  tena ca nātikiyā paricārakā attamanā ahesuṃ pamuditā ^a^T2.0231^ea^  pītisomanassajātā bhagavato pañhaveyyākaraṇaṃ {pañhāveyyākaraṇaṃ (syā0 ka0)} sutvā. </p>
              <p>[03] 275^b^.^eb^ assosi kho āyasmā ānando -- ``bhagavā  kira parito parito janapadesu paricārake abbhatīte kālaṅkate  upapattīsu byākaroti kāsikosalesu vajjimallesu cetivaṃsesu  kurupañcālesu majjhasūrasenesu -- `asu amutra upapanno, asu amutra  upapanno. paropaññāsa nātikiyā paricārakā abbhatītā kālaṅkatā  pañcannaṃ orambhāgiyānaṃ saṃyojanānaṃ parikkhayā opapātikā tattha  parinibbāyino anāvattidhammā tasmā lokā. sādhikā navuti  nātikiyā paricārakā abbhatītā kālaṅkatā tiṇṇaṃ saṃyojanānaṃ  parikkhayā rāgadosamohānaṃ tanuttā sakadāgāmino sakideva imaṃ lokaṃ  āgantvā dukkhassantaṃ karissanti. sātirekāni pañcasatāni  nātikiyā paricārakā abbhatītā kālaṅkatā tiṇṇaṃ saṃyojanānaṃ  parikkhayā sotāpannā avinipātadhammā niyatā sambodhiparāyaṇā'ti.  tena ca nātikiyā paricārakā attamanā ahesuṃ pamuditā  pītisomanassajātā bhagavato pañhaveyyākaraṇaṃ sutvā''ti. </p>
            </h4>
            <h4>
              <h4n> ānandaparikathā </h4n>
              <p>[03] 276^b^.^eb^ atha kho āyasmato ānandassa etadahosi --  ``ime kho ^a^P2.0202^ea^ panāpi ahesuṃ māgadhakā paricārakā bahū ceva rattaññū ca  abbhatītā kālaṅkatā. suññā maññe aṅgamagadhā aṅgamāgadhakehi {aṅgamāgadhikehi  (syā0)}  paricārakehi abbhatītehi kālaṅkatehi. te kho panāpi {tena kho panāpi  (syā0)} ahesuṃ buddhe  pasannā dhamme pasannā saṅghe pasannā sīlesu paripūrakārino. te  abbhatītā kālaṅkatā bhagavatā abyākatā; tesampissa sādhu  veyyākaraṇaṃ, bahujano pasīdeyya, tato gaccheyya sugatiṃ. ayaṃ kho  panāpi ahosi rājā māgadho seniyo bimbisāro dhammiko  dhammarājā hito brāhmaṇagahapatikānaṃ negamānañceva jānapadānañca.  apissudaṃ manussā kittayamānarūpā viharanti -- `evaṃ no so  dhammiko dhammarājā sukhāpetvā ^a^M2.0164^ea^ kālaṅkato, evaṃ mayaṃ tassa  dhammikassa dhammarañño vijite phāsu {phāsukaṃ (syā0)} viharimhā'ti. so kho  panāpi ahosi buddhe pasanno dhamme pasanno saṅghe pasanno sīlesu  paripūrakārī. apissudaṃ manussā evamāhaṃsu -- `yāva  maraṇakālāpi rājā māgadho seniyo bimbisāro bhagavantaṃ  kittayamānarūpo kālaṅkato'ti. so abbhatīto kālaṅkato bhagavatā  abyākato. tassapissa sādhu veyyākaraṇaṃ bahujano pasīdeyya, tato  gaccheyya sugatiṃ. bhagavato kho pana sambodhi magadhesu. yattha kho  pana bhagavato sambodhi magadhesu, kathaṃ tatra bhagavā ^a^T2.0232^ea^ māgadhake paricārake  abbhatīte kālaṅkate upapattīsu ^a^V2.0150^ea^ na byākareyya. bhagavā ce kho pana  māgadhake paricārake abbhatīte kālaṅkate upapattīsu na byākareyya,  dīnamanā {ninnamanā (syā0), dīnamānā (sī0 pī0)} tenassu māgadhakā paricārakā; yena kho ^a^P2.0203^ea^ panassu dīnamanā  māgadhakā paricārakā kathaṃ te bhagavā na byākareyyā''ti? </p>
              <p>[03] 277^b^.^eb^ idamāyasmā ānando māgadhake paricārake  ārabbha eko raho anuvicintetvā rattiyā paccūsasamayaṃ paccuṭṭhāya yena  bhagavā tenupasaṅkami; upasaṅkamitvā bhagavantaṃ abhivādetvā ekamantaṃ  nisīdi. ekamantaṃ nisinno kho āyasmā ānando bhagavantaṃ  etadavoca -- ``sutaṃ metaṃ, bhante -- `bhagavā kira parito parito  janapadesu paricārake abbhatīte kālaṅkate upapattīsu byākaroti  kāsikosalesu vajjimallesu cetivaṃsesu kurupañcālesu majjhasūrasenesu  -- ``asu amutra upapanno, asu amutra upapanno. paropaññāsa  nātikiyā paricārakā abbhatītā kālaṅkatā pañcannaṃ orambhāgiyānaṃ  saṃyojanānaṃ parikkhayā opapātikā tattha parinibbāyino  anāvattidhammā tasmā lokā. sādhikā navuti nātikiyā  paricārakā abbhatītā kālaṅkatā tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmino, sakideva imaṃ lokaṃ āgantvā  dukkhassantaṃ karissanti. sātirekāni pañcasatāni nātikiyā  paricārakā abbhatītā kālaṅkatā tiṇṇaṃ saṃyojanānaṃ parikkhayā  sotāpannā ^a^T2.0233^ea^ avinipātadhammā niyatā sambodhiparāyaṇāti. tena ca  nātikiyā paricārakā attamanā ahesuṃ pamuditā pītisomanassajātā  bhagavato pañhaveyyākaraṇaṃ sutvā''ti ^a^M2.0165^ea^. ime kho panāpi, bhante, ahesuṃ  māgadhakā paricārakā bahū ceva rattaññū ca abbhatītā kālaṅkatā.  suññā maññe aṅgamagadhā aṅgamāgadhakehi paricārakehi abbhatītehi  kālaṅkatehi. te kho panāpi, bhante, ahesuṃ buddhe pasannā dhamme  pasannā saṅghe pasannā sīlesu paripūrakārino, te abbhatītā kālaṅkatā  bhagavatā abyākatā. tesampissa sādhu veyyākaraṇaṃ, bahujano  pasīdeyya, tato gaccheyya sugatiṃ. ayaṃ kho panāpi, bhante, ahosi  rājā māgadho seniyo bimbisāro dhammiko dhammarājā hito  brāhmaṇagahapatikānaṃ negamānañceva ^a^P2.0204^ea^ jānapadānañca. apissudaṃ manussā  kittayamānarūpā viharanti -- `evaṃ no so dhammiko dhammarājā  sukhāpetvā kālaṅkato. evaṃ mayaṃ tassa dhammikassa dhammarañño  vijite phāsu viharimhā'ti. so kho panāpi, bhante, ahosi buddhe  pasanno dhamme pasanno saṅghe pasanno sīlesu paripūrakārī. apissudaṃ  manussā evamāhaṃsu -- `yāva maraṇakālāpi rājā māgadho seniyo  bimbisāro bhagavantaṃ kittayamānarūpo kālaṅkato'ti. so abbhatīto  kālaṅkato bhagavatā abyākato; tassapissa sādhu veyyākaraṇaṃ, bahujano  pasīdeyya, tato gaccheyya sugatiṃ. bhagavato kho pana, bhante,  sambodhi magadhesu. yattha kho pana ^a^T2.0234^ea^, bhante, bhagavato sambodhi  magadhesu, kathaṃ tatra bhagavā māgadhake paricārake abbhatīte ^a^V2.0151^ea^ kālaṅkate  upapattīsu na byākareyya? bhagavā ce kho pana, bhante, māgadhake  paricārake abbhatīte kālaṅkate upapattīsu na byākareyya dīnamanā  tenassu māgadhakā paricārakā; yena kho panassu dīnamanā māgadhakā  paricārakā kathaṃ te bhagavā na byākareyyā''ti. idamāyasmā ānando  māgadhake paricārake ārabbha bhagavato sammukhā parikathaṃ katvā  uṭṭhāyāsanā bhagavantaṃ abhivādetvā padakkhiṇaṃ katvā pakkāmi. </p>
              <p>[03] 278^b^.^eb^ atha kho bhagavā acirapakkante āyasmante  ānande pubbaṇhasamayaṃ nivāsetvā pattacīvaramādāya nātikaṃ piṇḍāya  pāvisi. nātike piṇḍāya caritvā pacchābhattaṃ piṇḍapātapaṭikkanto  pāde pakkhāletvā giñjakāvasathaṃ pavisitvā māgadhake paricārake  ārabbha aṭṭhiṃ katvā {aṭṭhikatvā (sī0 syā0 pī0)} manasikatvā sabbaṃ cetasā  {sabbacetasā (pī0)} samannāharitvā paññatte  āsane ^a^M2.0166^ea^ nisīdi -- ``gatiṃ nesaṃ jānissāmi abhisamparāyaṃ,  yaṃgatikā te bhavanto yaṃabhisamparāyā''ti. addasā kho bhagavā  māgadhake paricārake ``yaṃgatikā te bhavanto ^a^P2.0205^ea^ yaṃabhisamparāyā''ti.  atha kho bhagavā sāyanhasamayaṃ paṭisallānā vuṭṭhito giñjakāvasathā  nikkhamitvā vihārapacchāyāyaṃ paññatte āsane nisīdi. </p>
              <p>[03] 279^b^.^eb^ atha kho āyasmā ānando yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno ^a^T2.0235^ea^ kho āyasmā ānando bhagavantaṃ etadavoca --  ``upasantapadisso {upasantapatiso (ka0)} bhante bhagavā bhātiriva bhagavato mukhavaṇṇo  vippasannattā indriyānaṃ. santena nūnajja bhante bhagavā vihārena  vihāsī''ti? ``yadeva kho me tvaṃ, ānanda, māgadhake paricārake  ārabbha sammukhā parikathaṃ katvā uṭṭhāyāsanā pakkanto, tadevāhaṃ nātike  piṇḍāya caritvā pacchābhattaṃ piṇḍapātapaṭikkanto pāde pakkhāletvā  giñjakāvasathaṃ pavisitvā māgadhake paricārake ārabbha aṭṭhiṃ katvā  manasikatvā sabbaṃ cetasā samannāharitvā paññatte āsane nisīdiṃ --  `gatiṃ nesaṃ jānissāmi abhisamparāyaṃ, yaṃgatikā te bhavanto  yaṃabhisamparāyā'ti. addasaṃ kho ahaṃ, ānanda, māgadhake paricārake  `yaṃgatikā te bhavanto yaṃabhisamparāyā'''ti. </p>
            </h4>
            <h4>
              <h4n> janavasabhayakkho </h4n>
              <p>[03] 280^b^.^eb^ ``atha kho, ānanda, antarahito yakkho  saddamanussāvesi -- `janavasabho ahaṃ bhagavā ^a^V2.0152^ea^; janavasabho ahaṃ  sugatā'ti. abhijānāsi no tvaṃ, ānanda, ito pubbe evarūpaṃ  nāmadheyyaṃ sutaṃ {sutvā (pī0)} yadidaṃ janavasabho''ti?</p>
              <p>[03] ``na kho ahaṃ, bhante, abhijānāmi ito pubbe evarūpaṃ  nāmadheyyaṃ sutaṃ yadidaṃ janavasabhoti, api ca me, bhante, lomāni  haṭṭhāni `janavasabho'ti nāmadheyyaṃ sutvā. tassa mayhaṃ, bhante,  etadahosi -- `na hi ^a^P2.0206^ea^ nūna so orako yakkho bhavissati yadidaṃ  evarūpaṃ nāmadheyyaṃ supaññattaṃ yadidaṃ janavasabho''ti. ``anantarā kho,  ānanda, saddapātubhāvā uḷāravaṇṇo ^a^M2.0167^ea^ me yakkho sammukhe pāturahosi   ^a^T2.0236^ea^. dutiyampi saddamanussāvesi -- `bimbisāro ahaṃ bhagavā; bimbisāro  ahaṃ sugatāti. idaṃ sattamaṃ kho ahaṃ, bhante, vessavaṇassa  mahārājassa sahabyataṃ upapajjāmi, so tato cuto manussarājā bhavituṃ  pahomi {so tato cuto manussarājā, amanussarājā divi homi (sī0 pī0)}. </p>
              <p>[21] ito satta tato satta, saṃsārāni catuddasa. </p>
              <p>[22] nivāsamabhijānāmi, yattha me vusitaṃ pure.. </p>
              <p>[03] 281^b^.^eb^ `dīgharattaṃ kho ahaṃ, bhante, avinipāto  avinipātaṃ sañjānāmi, āsā ca pana me santiṭṭhati  sakadāgāmitāyā'ti. `acchariyamidaṃ āyasmato janavasabhassa  yakkhassa, abbhutamidaṃ āyasmato janavasabhassa yakkhassa.  ``dīgharattaṃ kho ahaṃ, bhante, avinipāto avinipātaṃ sañjānāmī''ti ca  vadesi, ``āsā ca pana me santiṭṭhati sakadāgāmitāyā''ti ca vadesi,  kutonidānaṃ panāyasmā janavasabho yakkho evarūpaṃ uḷāraṃ  visesādhigamaṃ sañjānātīti? na aññatra, bhagavā, tava sāsanā,  na aññatra {aññattha (sī0 pī0)}, sugata, tava sāsanā; yadagge ahaṃ, bhante, bhagavati  ekantikato {ekantato (syā0), ekantagato (pī0)} abhippasanno, tadagge   ahaṃ, bhante, dīgharattaṃ ^a^P2.0207^ea^ avinipāto  avinipātaṃ sañjānāmi, āsā ca pana me santiṭṭhati sakadāgāmitāya.  idhāhaṃ, bhante, vessavaṇena mahārājena pesito virūḷhakassa  mahārājassa santike kenacideva karaṇīyena addasaṃ bhagavantaṃ  antarāmagge giñjakāvasathaṃ ^a^T2.0237^ea^ pavisitvā māgadhake paricārake ārabbha  aṭṭhiṃ katvā manasikatvā sabbaṃ cetasā samannāharitvā nisinnaṃ --  ``gatiṃ nesaṃ jānissāmi abhisamparāyaṃ, yaṃgatikā te bhavanto  yaṃabhisamparāyā''ti. anacchariyaṃ kho panetaṃ, bhante, yaṃ vessavaṇassa  mahārājassa tassaṃ parisāyaṃ bhāsato sammukhā sutaṃ sammukhā  paṭiggahitaṃ -- ``yaṃgatikā te bhavanto yaṃabhisamparāyā''ti. tassa  mayhaṃ, bhante, etadahosi -- bhagavantañca dakkhāmi, idañca bhagavato  ārocessāmīti. ime kho me, bhante, dvepaccayā bhagavantaṃ dassanāya  upasaṅkamituṃ'. </p>
            </h4>
            <h4>
              <h4n> devasabhā </h4n>
              <p>[03] 282^b^.^eb^ `purimāni ^a^M2.0168^ea^ ^a^V2.0153^ea^, bhante, divasāni purimatarāni  tadahuposathe pannarase vassūpanāyikāya puṇṇāya puṇṇamāya rattiyā  kevalakappā ca devā tāvatiṃsā sudhammāyaṃ sabhāyaṃ sannisinnā honti  sannipatitā. mahatī ca dibbaparisā {dibbā parisā (sī0 pī0)} samantato nisinnā  honti {nisinnā hoti (sī0), sannisinnā honti sannipatitā  (ka0)},  cattāro ca mahārājāno catuddisā nisinnā honti. puratthimāya  disāya dhataraṭṭho mahārājā pacchimābhimukho {pacchābhimukho (ka0)} nisinno hoti deve  purakkhatvā; dakkhiṇāya disāya virūḷhako mahārājā uttarābhimukho  nisinno hoti deve purakkhatvā; pacchimāya disāya virūpakkho  mahārājā puratthābhimukho nisinno hoti deve purakkhatvā; uttarāya  disāya vessavaṇo mahārājā dakkhiṇābhimukho nisinno hoti deve  purakkhatvā ^a^P2.0208^ea^. yadā, bhante, kevalakappā ca devā tāvatiṃsā sudhammāyaṃ  sabhāyaṃ sannisinnā honti sannipatitā, mahatī ca dibbaparisā  samantato nisinnā honti, cattāro ca mahārājāno catuddisā  nisinnā ^a^T2.0238^ea^ honti. idaṃ nesaṃ hoti āsanasmiṃ; atha pacchā amhākaṃ  āsanaṃ hoti. ye te, bhante, devā bhagavati brahmacariyaṃ caritvā  adhunūpapannā tāvatiṃsakāyaṃ, te aññe deve atirocanti vaṇṇena ceva  yasasā ca. tena sudaṃ, bhante, devā tāvatiṃsā attamanā honti  pamuditā pītisomanassajātā ``dibbā vata bho kāyā paripūrenti,  hāyanti asurakāyā''ti. atha kho, bhante, sakko devānamindo devānaṃ  tāvatiṃsānaṃ sampasādaṃ viditvā imāhi gāthāhi anumodi -- </p>
              <p>[21] ``modanti vata bho devā, tāvatiṃsā sahindakā {saindakā (sī0)}. </p>
              <p>[22] tathāgataṃ namassantā, dhammassa ca sudhammataṃ.. </p>
              <p>[21] nave deve ca passantā, vaṇṇavante yasassine {yasassino (syā0)}. </p>
              <p>[22] sugatasmiṃ brahmacariyaṃ, caritvāna idhāgate.. </p>
              <p>[21] te aññe atirocanti, vaṇṇena yasasāyunā. </p>
              <p>[22] sāvakā bhūripaññassa, visesūpagatā idha.. </p>
              <p>[21] idaṃ ^a^M2.0169^ea^ disvāna nandanti, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammata''nti..</p>
              <p>[03] `tena ^a^V2.0154^ea^ ^a^P2.0209^ea^ sudaṃ, bhante, devā tāvatiṃsā bhiyyosomattāya attamanā  honti pamuditā pītisomanassajātā ``dibbā vata, bho, kāyā  paripūrenti, hāyanti asurakāyā''ti. atha kho, bhante, yenatthena  devā tāvatiṃsā sudhammāyaṃ sabhāyaṃ sannisinnā honti sannipatitā, taṃ  atthaṃ cintayitvā taṃ atthaṃ mantayitvā vuttavacanāpi taṃ {vuttavacanā nāmidaṃ  (ka0)} cattāro  mahārājāno ^a^T2.0239^ea^ tasmiṃ atthe honti. paccānusiṭṭhavacanāpi taṃ {paccānusiṭṭhavacanā  nāmidaṃ (ka0)} cattāro  mahārājāno tasmiṃ atthe honti, sakesu sakesu āsanesu ṭhitā  avipakkantā {adhipakkantā (ka0)}. </p>
              <p>[21] te vuttavākyā rājāno, paṭiggayhānusāsaniṃ. </p>
              <p>[22] vippasannamanā santā, aṭṭhaṃsu samhi āsaneti.. </p>
              <p>[03] 283^b^.^eb^ `atha kho, bhante, uttarāya disāya uḷāro  āloko sañjāyi, obhāso pāturahosi atikkammeva devānaṃ devānubhāvaṃ.  atha kho, bhante, sakko devānamindo deve tāvatiṃse āmantesi --  ``yathā kho, mārisā, nimittāni dissanti, uḷāro āloko  sañjāyati, obhāso pātubhavati, brahmā pātubhavissati. brahmuno hetaṃ  pubbanimittaṃ pātubhāvāya yadidaṃ āloko sañjāyati obhāso  pātubhavatīti. </p>
              <p>[21] ``yathā nimittā dissanti, brahmā pātubhavissati. </p>
              <p>[22] brahmuno hetaṃ nimittaṃ, obhāso vipulo mahā''ti.. </p>
            </h4>
            <h4>
              <h4n> sanaṅkumārakathā </h4n>
              <p>[03] 284^b^.^eb^ `atha kho, bhante, devā tāvatiṃsā yathāsakesu  āsanesu nisīdiṃsu -- ``obhāsametaṃ ñassāma, yaṃvipāko bhavissati,  sacchikatvāva naṃ gamissāmā''ti. cattāropi mahārājāno yathāsakesu  āsanesu nisīdiṃsu -- ``obhāsametaṃ ñassāma yaṃvipāko bhavissati,  sacchikatvāva ^a^M2.0170^ea^ naṃ gamissāmā''ti. idaṃ sutvā devā tāvatiṃsā  ekaggā ^a^P2.0210^ea^  samāpajjiṃsu -- ``obhāsametaṃ ñassāma, yaṃvipāko bhavissati,  sacchikatvāva naṃ gamissāmā''ti.</p>
              <p>[03] `yadā, bhante, brahmā sanaṅkumāro devānaṃ ^a^T2.0240^ea^ tāvatiṃsānaṃ  pātubhavati, oḷārikaṃ attabhāvaṃ abhinimminitvā pātubhavati. yo  kho pana, bhante, brahmuno pakativaṇṇo anabhisambhavanīyo so devānaṃ  tāvatiṃsānaṃ cakkhupathasmiṃ. yadā, bhante, brahmā sanaṅkumāro devānaṃ  tāvatiṃsānaṃ pātubhavati ^a^V2.0155^ea^, so aññe deve atirocati vaṇṇena ceva  yasasā ca. seyyathāpi, bhante, sovaṇṇo viggaho mānusaṃ viggahaṃ  atirocati; evameva kho, bhante, yadā brahmā sanaṅkumāro devānaṃ  tāvatiṃsānaṃ pātubhavati, so aññe deve atirocati vaṇṇena ceva  yasasā ca. yadā, bhante, brahmā sanaṅkumāro devānaṃ tāvatiṃsānaṃ  pātubhavati, na tassaṃ parisāyaṃ koci devo abhivādeti vā paccuṭṭheti  vā āsanena vā nimanteti. sabbeva tuṇhībhūtā pañjalikā pallaṅkena  nisīdanti -- ``yassadāni devassa pallaṅkaṃ icchissati brahmā  sanaṅkumāro, tassa devassa pallaṅke nisīdissatī''ti.</p>
              <p>[03] `yassa kho pana, bhante, devassa brahmā sanaṅkumāro pallaṅke  nisīdati, uḷāraṃ so labhati devo vedapaṭilābhaṃ; uḷāraṃ so labhati  devo somanassapaṭilābhaṃ. seyyathāpi, bhante, rājā khattiyo  muddhāvasitto adhunābhisitto rajjena, uḷāraṃ so labhati vedapaṭilābhaṃ,  uḷāraṃ so labhati somanassapaṭilābhaṃ. evameva kho, bhante, yassa  devassa brahmā sanaṅkumāro pallaṅke nisīdati, uḷāraṃ so labhati devo  vedapaṭilābhaṃ, uḷāraṃ so labhati devo somanassapaṭilābhaṃ. atha ^a^T2.0241^ea^  ^a^P2.0211^ea^, bhante, brahmā sanaṅkumāro oḷārikaṃ attabhāvaṃ abhinimminitvā  kumāravaṇṇī {kumāravaṇṇo (syā0 ka0)} hutvā pañcasikho devānaṃ tāvatiṃsānaṃ pāturahosi. so  vehāsaṃ abbhuggantvā ākāse antalikkhe pallaṅkena nisīdi.  seyyathāpi, bhante, balavā puriso supaccatthate vā pallaṅke same vā  bhūmibhāge pallaṅkena nisīdeyya; evameva kho, bhante, brahmā sanaṅkumāro  vehāsaṃ abbhuggantvā ākāse antalikkhe pallaṅkena nisīditvā devānaṃ  tāvatiṃsānaṃ sampasādaṃ viditvā imāhi gāthāhi anumodi -- </p>
              <p>[21] ``modanti ^a^M2.0171^ea^ vata bho devā, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammataṃ.. </p>
              <p>[21] ``nave deve ca passantā, vaṇṇavante yasassine. </p>
              <p>[22] sugatasmiṃ brahmacariyaṃ, caritvāna idhāgate.. </p>
              <p>[21] ``te aññe atirocanti, vaṇṇena yasasāyunā. </p>
              <p>[22] sāvakā bhūripaññassa, visesūpagatā idha.. </p>
              <p>[21] ``idaṃ ^a^V2.0156^ea^ disvāna nandanti, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammata''nti.. </p>
              <p>[03] 285^b^.^eb^ `imamatthaṃ, bhante, brahmā sanaṅkumāro bhāsittha;  imamatthaṃ, bhante, brahmuno sanaṅkumārassa bhāsato aṭṭhaṅgasamannāgato saro  hoti vissaṭṭho ca viññeyyo ca mañju ca savanīyo ca bindu ca  avisārī ca gambhīro ca ninnādī ca. yathāparisaṃ kho pana, bhante,  brahmā sanaṅkumāro sarena viññāpeti; na cassa bahiddhā parisāya ^a^T2.0242^ea^  ghoso niccharati. yassa kho pana, bhante, evaṃ aṭṭhaṅgasamannāgato  saro hoti, so vuccati ``brahmassaro''ti.</p>
              <p>[03] `atha kho, bhante, brahmā sanaṅkumāro tettiṃse attabhāve  abhinimminitvā devānaṃ tāvatiṃsānaṃ paccekapallaṅkesu ^a^P2.0212^ea^ pallaṅkena  {paccekapallaṅkena (ka0)}  nisīditvā deve tāvatiṃse āmantesi -- ``taṃ kiṃ maññanti, bhonto  devā tāvatiṃsā, yāvañca so bhagavā bahujanahitāya paṭipanno  bahujanasukhāya lokānukampāya atthāya hitāya sukhāya devamanussānaṃ.  ye hi keci, bho, buddhaṃ saraṇaṃ gatā dhammaṃ saraṇaṃ gatā saṅghaṃ  saraṇaṃ gatā sīlesu paripūrakārino te kāyassa bhedā paraṃ maraṇā  appekacce paranimmitavasavattīnaṃ devānaṃ sahabyataṃ upapajjanti, appekacce  nimmānaratīnaṃ devānaṃ sahabyataṃ upapajjanti, appekacce tusitānaṃ devānaṃ  sahabyataṃ upapajjanti, appekacce yāmānaṃ devānaṃ sahabyataṃ upapajjanti,  appekacce tāvatiṃsānaṃ devānaṃ sahabyataṃ upapajjanti, appekacce  cātumahārājikānaṃ devānaṃ sahabyataṃ upapajjanti. ye sabbanihīnaṃ  kāyaṃ paripūrenti, te gandhabbakāyaṃ paripūrentī'''ti. </p>
              <p>[03] 286^b^.^eb^ `imamatthaṃ ^a^M2.0172^ea^, bhante, brahmā sanaṅkumāro bhāsittha;  imamatthaṃ, bhante, brahmuno sanaṅkumārassa bhāsato ghosoyeva devā  maññanti -- ``yvāyaṃ mama pallaṅke svāyaṃ ekova bhāsatī''ti. </p>
              <p>[21] ekasmiṃ bhāsamānasmiṃ, sabbe bhāsanti nimmitā. </p>
              <p>[22] ekasmiṃ tuṇhimāsīne, sabbe tuṇhī bhavanti te.. </p>
              <p>[21] tadāsu ^a^T2.0243^ea^ devā maññanti, tāvatiṃsā sahindakā. </p>
              <p>[22] yvāyaṃ mama pallaṅkasmiṃ, svāyaṃ ekova bhāsatīti..</p>
              <p>[03] `atha ^a^V2.0157^ea^ kho, bhante, brahmā sanaṅkumāro ekattena attānaṃ  upasaṃharati, ekattena attānaṃ upasaṃharitvā sakkassa ^a^P2.0213^ea^ devānamindassa  pallaṅke pallaṅkena nisīditvā deve tāvatiṃse āmantesi -- </p>
            </h4>
            <h4>
              <h4n> bhāvitaiddhipādo </h4n>
              <p>[03] 287^b^.^eb^ ```taṃ kiṃ maññanti, bhonto devā tāvatiṃsā, yāva  supaññattā cime tena bhagavatā jānatā passatā arahatā sammāsambuddhena  cattāro iddhipādā paññattā iddhipahutāya {iddhibahulīkatāya (syā0)} iddhivisavitāya  {iddhivisevitāya (syā0)}  iddhivikubbanatāya. katame cattāro? idha bho bhikkhu  chandasamādhippadhānasaṅkhārasamannāgataṃ iddhipādaṃ bhāveti.  vīriyasamādhippadhānasaṅkhārasamannāgataṃ iddhipādaṃ bhāveti.  cittasamādhippadhānasaṅkhārasamannāgataṃ iddhipādaṃ bhāveti.  vīmaṃsāsamādhippadhānasaṅkhārasamannāgataṃ iddhipādaṃ bhāveti. ime kho,  bho, tena bhagavatā jānatā passatā arahatā sammāsambuddhena cattāro  iddhipādā paññattā iddhipahutāya iddhivisavitāya iddhivikubbanatāya.</p>
              <p>[03] ```ye hi keci bho atītamaddhānaṃ samaṇā vā brāhmaṇā vā  anekavihitaṃ iddhividhaṃ paccanubhosuṃ, sabbe te imesaṃyeva catunnaṃ  iddhipādānaṃ bhāvitattā bahulīkatattā. yepi hi keci bho  anāgatamaddhānaṃ samaṇā vā brāhmaṇā vā anekavihitaṃ iddhividhaṃ  paccanubhossanti, sabbe ^a^T2.0244^ea^ te imesaṃyeva catunnaṃ iddhipādānaṃ bhāvitattā  bahulīkatattā. yepi hi keci bho etarahi samaṇā vā brāhmaṇā vā  anekavihitaṃ iddhividhaṃ paccanubhonti, sabbe te imesaṃyeva catunnaṃ  iddhipādānaṃ bhāvitattā bahulīkatattā. passanti no bhonto devā  tāvatiṃsā mamapimaṃ ^a^M2.0173^ea^ evarūpaṃ iddhānubhāva''nti? ``evaṃ mahābrahme''ti.  ``ahampi kho bho imesaṃyeva catunnañca iddhipādānaṃ ^a^P2.0214^ea^ bhāvitattā  bahulīkatattā evaṃ mahiddhiko evaṃmahānubhāvo''ti. imamatthaṃ,  bhante, brahmā sanaṅkumāro bhāsittha. imamatthaṃ, bhante, brahmā  sanaṅkumāro bhāsitvā deve tāvatiṃse āmantesi -- </p>
            </h4>
            <h4>
              <h4n> tividho okāsādhigamo </h4n>
              <p>[03] 288^b^.^eb^ ```taṃ kiṃ maññanti, bhonto devā tāvatiṃsā,  yāvañcidaṃ tena bhagavatā jānatā passatā arahatā sammāsambuddhena tayo  okāsādhigamā anubuddhā sukhassādhigamāya. katame tayo? idha bho  ekacco saṃsaṭṭho viharati kāmehi saṃsaṭṭho akusalehi dhammehi. so  aparena samayena ^a^V2.0158^ea^ ariyadhammaṃ suṇāti, yoniso manasi karoti,  dhammānudhammaṃ paṭipajjati. so ariyadhammassavanaṃ āgamma  yonisomanasikāraṃ dhammānudhammappaṭipattiṃ asaṃsaṭṭho viharati kāmehi  asaṃsaṭṭho akusalehi dhammehi. tassa asaṃsaṭṭhassa kāmehi asaṃsaṭṭhassa  akusalehi dhammehi uppajjati sukhaṃ, sukhā bhiyyo somanassaṃ.  seyyathāpi, bho, pamudā pāmojjaṃ {pāmujjaṃ (pī0 ka0)} jāyetha, evameva   ^a^T2.0245^ea^ kho, bho, asaṃsaṭṭhassa kāmehi asaṃsaṭṭhassa akusalehi dhammehi uppajjati sukhaṃ,  sukhā bhiyyo somanassaṃ. ayaṃ kho, bho, tena bhagavatā jānatā  passatā arahatā sammāsambuddhena paṭhamo okāsādhigamo anubuddho  sukhassādhigamāya.</p>
              <p>[03] ```puna caparaṃ, bho, idhekaccassa oḷārikā kāyasaṅkhārā  appaṭippassaddhā honti, oḷārikā vacīsaṅkhārā appaṭippassaddhā  honti, oḷārikā cittasaṅkhārā appaṭippassaddhā honti. so  aparena samayena ariyadhammaṃ suṇāti, yoniso manasi karoti,  dhammānudhammaṃ paṭipajjati. tassa ariyadhammassavanaṃ āgamma  yonisomanasikāraṃ dhammānudhammappaṭipattiṃ oḷārikā kāyasaṅkhārā  paṭippassambhanti, oḷārikā vacīsaṅkhārā paṭippassambhanti,  oḷārikā cittasaṅkhārā ^a^P2.0215^ea^ paṭippassambhanti. tassa oḷārikānaṃ  kāyasaṅkhārānaṃ paṭippassaddhiyā oḷārikānaṃ vacīsaṅkhārānaṃ  paṭippassaddhiyā oḷārikānaṃ cittasaṅkhārānaṃ ^a^M2.0174^ea^ paṭippassaddhiyā  uppajjati sukhaṃ, sukhā bhiyyo somanassaṃ. seyyathāpi, bho, pamudā  pāmojjaṃ jāyetha, evameva kho bho oḷārikānaṃ kāyasaṅkhārānaṃ  paṭippassaddhiyā oḷārikānaṃ vacīsaṅkhārānaṃ paṭippassaddhiyā  oḷārikānaṃ cittasaṅkhārānaṃ paṭippassaddhiyā uppajjati sukhaṃ, sukhā  bhiyyo somanassaṃ. ayaṃ kho, bho, tena bhagavatā jānatā passatā  arahatā sammāsambuddhena dutiyo okāsādhigamo anubuddho  sukhassādhigamāya.</p>
              <p>[03] ```puna caparaṃ, bho, idhekacco ^a^T2.0246^ea^ `idaṃ kusala'nti yathābhūtaṃ  nappajānāti, `idaṃ akusala'nti yathābhūtaṃ nappajānāti. `idaṃ  sāvajjaṃ idaṃ anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ  paṇītaṃ, idaṃ kaṇhasukkasappaṭibhāga'nti yathābhūtaṃ nappajānāti. so  aparena samayena ariyadhammaṃ suṇāti, yoniso manasi karoti,  dhammānudhammaṃ paṭipajjati. so ariyadhammassavanaṃ āgamma  yonisomanasikāraṃ dhammānudhammappaṭipattiṃ, `idaṃ kusala'nti yathābhūtaṃ  pajānāti, `idaṃ akusala'nti yathābhūtaṃ pajānāti. idaṃ sāvajjaṃ idaṃ  anavajjaṃ, idaṃ sevitabbaṃ idaṃ na sevitabbaṃ, idaṃ hīnaṃ idaṃ paṇītaṃ, idaṃ  kaṇhasukkasappaṭibhāga'nti yathābhūtaṃ pajānāti. tassa evaṃ jānato  evaṃ passato avijjā pahīyati, vijjā uppajjati. tassa  avijjāvirāgā vijjuppādā uppajjati sukhaṃ, sukhā bhiyyo somanassaṃ.  seyyathāpi, bho, pamudā pāmojjaṃ jāyetha ^a^V2.0159^ea^, evameva kho, bho,  avijjāvirāgā vijjuppādā uppajjati sukhaṃ, sukhā bhiyyo somanassaṃ.  ayaṃ kho, bho, tena bhagavatā jānatā passatā arahatā  sammāsambuddhena tatiyo okāsādhigamo anubuddho sukhassādhigamāya.  ime ^a^T2.0247^ea^ ^a^P2.0216^ea^ kho, bho, tena bhagavatā jānatā passatā arahatā sammāsambuddhena  tayo okāsādhigamā anubuddhā sukhassādhigamāyā''ti. imamatthaṃ,  bhante, brahmā sanaṅkumāro bhāsittha, imamatthaṃ, bhante, brahmā sanaṅkumāro  bhāsitvā deve tāvatiṃse āmantesi -- </p>
            </h4>
            <h4>
              <h4n> catusatipaṭṭhānaṃ </h4n>
              <p>[03] 289^b^.^eb^ ```taṃ kiṃ maññanti, bhonto devā tāvatiṃsā,  yāva supaññattā cime tena bhagavatā jānatā passatā arahatā  sammāsambuddhena cattāro satipaṭṭhānā paññattā kusalassādhigamāya.  katame cattāro? idha ^a^M2.0175^ea^, bho, bhikkhu ajjhattaṃ kāye kāyānupassī  viharati ātāpī sampajāno satimā vineyya loke abhijjhādomanassaṃ.  ajjhattaṃ kāye kāyānupassī viharanto tattha sammā samādhiyati,  sammā vippasīdati. so tattha sammā samāhito sammā vippasanno  bahiddhā parakāye ñāṇadassanaṃ abhinibbatteti. ajjhattaṃ vedanāsu  vedanānupassī viharati...pe0... bahiddhā paravedanāsu ñāṇadassanaṃ abhinibbatteti.  ajjhattaṃ citte cittānupassī viharati...pe0... bahiddhā paracitte ñāṇadassanaṃ  abhinibbatteti. ajjhattaṃ ^a^T2.0248^ea^ dhammesu dhammānupassī viharati ātāpī  sampajāno satimā vineyya loke abhijjhādomanassaṃ. ajjhattaṃ  dhammesu dhammānupassī viharanto tattha sammā samādhiyati, sammā  vippasīdati. so tattha sammā samāhito sammā vippasanno bahiddhā  paradhammesu ñāṇadassanaṃ abhinibbatteti. ime kho, bho, tena bhagavatā  jānatā passatā arahatā sammāsambuddhena cattāro satipaṭṭhānā paññattā  kusalassādhigamāyā''ti. imamatthaṃ, bhante, brahmā sanaṅkumāro  bhāsittha. imamatthaṃ, bhante, brahmā sanaṅkumāro bhāsitvā deve  tāvatiṃse āmantesi -- </p>
            </h4>
            <h4>
              <h4n> satta samādhiparikkhārā </h4n>
              <p>[03] 290^b^.^eb^ ```taṃ kiṃ maññanti, bhonto devā tāvatiṃsā,  yāva supaññattā cime tena bhagavatā ^a^V2.0160^ea^ jānatā passatā arahatā  sammāsambuddhena satta samādhiparikkhārā sammāsamādhissa paribhāvanāya  sammāsamādhissa pāripūriyā. katame satta? sammādiṭṭhi  sammāsaṅkappo sammāvācā sammākammanto sammāājīvo ^a^P2.0217^ea^ sammāvāyāmo  sammāsati. yā kho, bho, imehi sattahaṅgehi cittassa ekaggatā  parikkhatā, ayaṃ vuccati, bho, ariyo sammāsamādhi saupaniso  itipi saparikkhāro itipi. sammādiṭṭhissa bho, sammāsaṅkappo  pahoti, sammāsaṅkappassa sammāvācā pahoti, sammāvācassa  sammākammanto pahoti. sammākammantassa sammāājīvo pahoti,  sammāājīvassa sammāvāyāmo pahoti, sammāvāyāmassa sammāsati  pahoti ^a^T2.0249^ea^, sammāsatissa sammāsamādhi pahoti, sammāsamādhissa  sammāñāṇaṃ pahoti, sammāñāṇassa sammāvimutti pahoti. yañhi taṃ,  bho, sammā vadamāno vadeyya -- `svākkhāto bhagavatā dhammo  sandiṭṭhiko akāliko ehipassiko opaneyyiko paccattaṃ veditabbo  viññūhi apārutā amatassa ^a^M2.0176^ea^ dvārā'ti idameva taṃ sammā vadamāno  vadeyya. svākkhāto hi, bho, bhagavatā dhammo sandiṭṭhiko,  akāliko ehipassiko opaneyyiko paccattaṃ veditabbo viññūhi  apārutā amatassa dvārā {dvārāti (syā0 ka0)}.</p>
              <p>[03] ```ye hi keci, bho, buddhe aveccappasādena samannāgatā, dhamme  aveccappasādena samannāgatā, saṅghe aveccappasādena samannāgatā,  ariyakantehi sīlehi samannāgatā ^a^P2.0218^ea^, ye cime opapātikā dhammavinītā  sātirekāni catuvīsatisatasahassāni māgadhakā paricārakā abbhatītā  kālaṅkatā tiṇṇaṃ saṃyojanānaṃ parikkhayā sotāpannā avinipātadhammā  niyatā sambodhiparāyaṇā. atthi cevettha sakadāgāmino. </p>
              <p>[21] ``atthāyaṃ {athāyaṃ (sī0 syā0)} itarā pajā, puññābhāgāti me mano. </p>
              <p>[22] saṅkhātuṃ nopi sakkomi, musāvādassa ottappa''nti.. </p>
              <p>[03] 291^b^.^eb^ `imamatthaṃ, bhante, brahmā sanaṅkumāro bhāsittha,  imamatthaṃ, bhante, brahmuno sanaṅkumārassa bhāsato vessavaṇassa  mahārājassa evaṃ cetaso parivitakko udapādi -- ``acchariyaṃ vata  bho, abbhutaṃ ^a^T2.0250^ea^ vata bho, evarūpopi nāma uḷāro satthā bhavissati,  evarūpaṃ uḷāraṃ dhammakkhānaṃ, evarūpā uḷārā visesādhigamā  paññāyissantī''ti. atha, bhante, brahmā sanaṅkumāro vessavaṇassa  mahārājassa cetasā cetoparivitakkamaññāya vessavaṇaṃ mahārājānaṃ  etadavoca -- ``taṃ kiṃ maññati bhavaṃ vessavaṇo mahārājā atītampi  addhānaṃ evarūpo uḷāro satthā ahosi, evarūpaṃ uḷāraṃ dhammakkhānaṃ,  evarūpā uḷārā visesādhigamā paññāyiṃsu. anāgatampi ^a^V2.0161^ea^ addhānaṃ  evarūpo uḷāro satthā bhavissati, evarūpaṃ uḷāraṃ dhammakkhānaṃ,  evarūpā uḷārā visesādhigamā paññāyissantī'''ti. </p>
              <p>[03] 292^b^.^eb^ ```imamatthaṃ, bhante, brahmā sanaṅkumāro devānaṃ  tāvatiṃsānaṃ abhāsi, imamatthaṃ vessavaṇo mahārājā brahmuno  sanaṅkumārassa devānaṃ ^a^M2.0177^ea^ tāvatiṃsānaṃ bhāsato ^a^P2.0219^ea^ sammukhā sutaṃ  {sutvā (sī0 pī0)} sammukhā  paṭiggahitaṃ sayaṃ parisāyaṃ ārocesi''. </p>
              <p>[03] imamatthaṃ janavasabho yakkho  vessavaṇassa mahārājassa sayaṃ parisāyaṃ bhāsato sammukhā sutaṃ  sammukhā paṭiggahitaṃ {paṭiggahetvā (sī0 pī0)} bhagavato ārocesi. imamatthaṃ bhagavā  janavasabhassa yakkhassa sammukhā sutvā sammukhā paṭiggahetvā sāmañca  abhiññāya āyasmato ānandassa ārocesi, imamatthamāyasmā  ānando bhagavato sammukhā sutvā sammukhā paṭiggahetvā ārocesi  bhikkhūnaṃ bhikkhunīnaṃ ^a^T2.0251^ea^ upāsakānaṃ upāsikānaṃ. tayidaṃ brahmacariyaṃ  iddhañceva phītañca vitthārikaṃ bāhujaññaṃ puthubhūtaṃ yāva devamanussehi  suppakāsitanti. </p>
              <p>[06] janavasabhasuttaṃ niṭṭhitaṃ pañcamaṃ. </p>
            </h4>
          </h3>
        </h2>
        <h2>
          <h2n> 6. mahāgovindasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 293^b^.^eb^ evaṃ ^a^T2.0252^ea^ ^a^M2.0178^ea^ ^a^V2.0162^ea^ me ^a^P2.0220^ea^ sutaṃ  -- ekaṃ samayaṃ bhagavā rājagahe  viharati gijjhakūṭe pabbate. atha kho pañcasikho gandhabbaputto  abhikkantāya rattiyā abhikkantavaṇṇo kevalakappaṃ gijjhakūṭaṃ pabbataṃ  obhāsetvā yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ aṭṭhāsi. ekamantaṃ ṭhito kho pañcasikho  gandhabbaputto bhagavantaṃ etadavoca -- ``yaṃ kho me, bhante, devānaṃ  tāvatiṃsānaṃ sammukhā sutaṃ sammukhā paṭiggahitaṃ, ārocemi taṃ  bhagavato''ti. ``ārocehi me tvaṃ, pañcasikhā''ti bhagavā avoca. </p>
            </h4>
            <h4>
              <h4n> devasabhā </h4n>
              <p>[03] 294^b^.^eb^ ``purimāni, bhante, divasāni purimatarāni  tadahuposathe pannarase pavāraṇāya puṇṇāya puṇṇamāya rattiyā kevalakappā  ca devā tāvatiṃsā sudhammāyaṃ sabhāyaṃ sannisinnā honti sannipatitā;  mahatī ca dibbaparisā samantato nisinnā honti, cattāro ca  mahārājāno catuddisā nisinnā honti; puratthimāya disāya dhataraṭṭho  mahārājā pacchimābhimukho nisinno hoti deve purakkhatvā;  dakkhiṇāya disāya virūḷhako mahārājā uttarābhimukho nisinno  hoti deve purakkhatvā; pacchimāya disāya virūpakkho ^a^P2.0221^ea^ mahārājā  puratthābhimukho nisinno hoti deve purakkhatvā; uttarāya disāya  vessavaṇo mahārājā dakkhiṇābhimukho nisinno hoti deve purakkhatvā.  yadā bhante, kevalakappā ca devā ^a^T2.0253^ea^ tāvatiṃsā sudhammāyaṃ sabhāyaṃ  sannisinnā honti sannipatitā, mahatī ca dibbaparisā samantato  nisinnā honti, cattāro ca mahārājāno catuddisā nisinnā honti,  idaṃ nesaṃ hoti āsanasmiṃ; atha pacchā amhākaṃ āsanaṃ hoti.</p>
              <p>[03] ``ye te, bhante, devā bhagavati brahmacariyaṃ caritvā adhunūpapannā  tāvatiṃsakāyaṃ, te aññe ^a^V2.0163^ea^ deve atirocanti vaṇṇena ceva yasasā ca.  tena sudaṃ, bhante, devā tāvatiṃsā attamanā honti pamuditā ^a^M2.0179^ea^   pītisomanassajātā; `dibbā vata, bho, kāyā paripūrenti, hāyanti  asurakāyā'ti. </p>
              <p>[03] 295^b^.^eb^ ``atha kho, bhante, sakko devānamindo devānaṃ  tāvatiṃsānaṃ sampasādaṃ viditvā imāhi gāthāhi anumodi -- </p>
              <p>[21] `modanti vata bho devā, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammataṃ.. </p>
              <p>[21] nave deve ca passantā, vaṇṇavante yasassine. </p>
              <p>[22] sugatasmiṃ brahmacariyaṃ, caritvāna idhāgate.. </p>
              <p>[21] te aññe atirocanti, vaṇṇena yasasāyunā. </p>
              <p>[22] sāvakā bhūripaññassa, visesūpagatā idha.. </p>
              <p>[21] idaṃ disvāna nandanti, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammata'nti..</p>
              <p>[03] ``tena sudaṃ ^a^P2.0222^ea^, bhante, devā tāvatiṃsā bhiyyoso mattāya attamanā  honti pamuditā pītisomanassajātā; `dibbā vata, bho, kāyā ^a^T2.0254^ea^  paripūrenti, hāyanti asurakāyā'''ti. </p>
            </h4>
            <h4>
              <h4n> aṭṭha yathābhuccavaṇṇā </h4n>
              <p>[03] 296^b^.^eb^ ``atha kho, bhante, sakko devānamindo devānaṃ  tāvatiṃsānaṃ sampasādaṃ viditvā deve tāvatiṃse āmantesi --  `iccheyyātha no tumhe, mārisā, tassa bhagavato aṭṭha yathābhucce vaṇṇe  sotu'nti? `icchāma mayaṃ, mārisa, tassa bhagavato aṭṭha yathābhucce  vaṇṇe sotu'nti. atha kho, bhante, sakko devānamindo devānaṃ  tāvatiṃsānaṃ bhagavato aṭṭha yathābhucce vaṇṇe payirudāhāsi -- `taṃ kiṃ  maññanti, bhonto devā tāvatiṃsā? yāvañca so bhagavā bahujanahitāya  paṭipanno bahujanasukhāya lokānukampāya atthāya hitāya sukhāya  devamanussānaṃ. evaṃ ^a^V2.0164^ea^ bahujanahitāya paṭipannaṃ bahujanasukhāya  lokānukampāya atthāya hitāya sukhāya devamanussānaṃ imināpaṅgena  samannāgataṃ satthāraṃ neva atītaṃse samanupassāma, na panetarahi, aññatra  tena bhagavatā.</p>
              <p>[03] ``svākkhāto ^a^M2.0180^ea^ kho pana tena bhagavatā dhammo sandiṭṭhiko  akāliko ehipassiko opaneyyiko paccattaṃ veditabbo viññūhi.  evaṃ opaneyyikassa dhammassa desetāraṃ imināpaṅgena samannāgataṃ satthāraṃ  neva atītaṃse samanupassāma, na panetarahi, aññatra tena bhagavatā.</p>
              <p>[03] ``idaṃ kusalanti kho pana tena bhagavatā supaññattaṃ, idaṃ  akusalanti supaññattaṃ. idaṃ sāvajjaṃ ^a^P2.0223^ea^ idaṃ anavajjaṃ, idaṃ sevitabbaṃ  idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāganti  supaññattaṃ. evaṃ  kusalākusalasāvajjānavajjasevitabbāsevitabbahīna-paṇītakaṇhasukkasappaṭibhāgānaṃ   ^a^T2.0255^ea^ dhammānaṃ paññapetāraṃ imināpaṅgena samannāgataṃ satthāraṃ neva atītaṃse  samanupassāma, na panetarahi, aññatra tena bhagavatā.</p>
              <p>[03] ``supaññattā kho pana tena bhagavatā sāvakānaṃ nibbānagāminī  paṭipadā, saṃsandati nibbānañca paṭipadā ca. seyyathāpi nāma  gaṅgodakaṃ yamunodakena saṃsandati sameti, evameva supaññattā tena  bhagavatā sāvakānaṃ nibbānagāminī paṭipadā, saṃsandati nibbānañca  paṭipadā ca. evaṃ nibbānagāminiyā paṭipadāya paññapetāraṃ  imināpaṅgena samannāgataṃ satthāraṃ neva atītaṃse samanupassāma, na  panetarahi, aññatra tena bhagavatā.</p>
              <p>[03] ``abhinipphanno {abhinippanno (pī0 ka0)} kho pana tassa bhagavato lābho abhinipphanno  siloko, yāva maññe khattiyā sampiyāyamānarūpā viharanti,  vigatamado kho pana so bhagavā āhāraṃ āhāreti. evaṃ vigatamadaṃ  āhāraṃ āharayamānaṃ imināpaṅgena samannāgataṃ satthāraṃ neva ^a^P2.0224^ea^ atītaṃse  samanupassāma, na panetarahi, aññatra tena bhagavatā.</p>
              <p>[03] ``laddhasahāyo kho pana so bhagavā sekhānañceva paṭipannānaṃ  khīṇāsavānañca vusitavataṃ. te bhagavā apanujja ekārāmataṃ anuyutto  viharati. evaṃ ekārāmataṃ anuyuttaṃ imināpaṅgena samannāgataṃ satthāraṃ  neva atītaṃse samanupassāma, na panetarahi, aññatra tena bhagavatā.</p>
              <p>[03] ``yathāvādī ^a^V2.0165^ea^ kho pana so bhagavā tathākārī, yathākārī  tathāvādī, iti yathāvādī tathākārī, yathākārī ^a^T2.0256^ea^ tathāvādī. evaṃ  dhammānudhammappaṭipannaṃ imināpaṅgena samannāgataṃ satthāraṃ neva atītaṃse  samanupassāma, na panetarahi, aññatra tena bhagavatā.</p>
              <p>[03] ``tiṇṇavicikiccho ^a^M2.0181^ea^ kho pana so bhagavā vigatakathaṃkatho  pariyositasaṅkappo ajjhāsayaṃ ādibrahmacariyaṃ. evaṃ  tiṇṇavicikicchaṃ vigatakathaṃkathaṃ pariyositasaṅkappaṃ ajjhāsayaṃ  ādibrahmacariyaṃ imināpaṅgena samannāgataṃ satthāraṃ neva atītaṃse  samanupassāma, na panetarahi, aññatra tena bhagavatā'ti. </p>
              <p>[03] 297^b^.^eb^ ``ime kho, bhante, sakko devānamindo devānaṃ  tāvatiṃsānaṃ bhagavato aṭṭha yathābhucce vaṇṇe payirudāhāsi. tena sudaṃ,  bhante, devā tāvatiṃsā bhiyyoso mattāya attamanā honti pamuditā  pītisomanassajātā bhagavato aṭṭha yathābhucce vaṇṇe sutvā. tatra,  bhante, ekacce devā evamāhaṃsu -- `aho vata, mārisā, cattāro  sammāsambuddhā loke uppajjeyyuṃ dhammañca deseyyuṃ yathariva bhagavā.  tadassa bahujanahitāya bahujanasukhāya lokānukampāya atthāya hitāya  sukhāya devamanussāna'nti. ekacce devā evamāhaṃsu -- `tiṭṭhantu,  mārisā, cattāro sammāsambuddhā, aho vata, mārisā, tayo  sammāsambuddhā loke uppajjeyyuṃ dhammañca deseyyuṃ yathariva bhagavā.  tadassa bahujanahitāya bahujanasukhāya lokānukampāya atthāya hitāya  sukhāya devamanussāna'nti. ekacce devā evamāhaṃsu -- `tiṭṭhantu,  mārisā, tayo ^a^T2.0257^ea^ sammāsambuddhā, aho vata, mārisā, dve sammāsambuddhā  loke uppajjeyyuṃ dhammañca deseyyuṃ yathariva bhagavā. tadassa  bahujanahitāya bahujanasukhāya lokānukampāya atthāya hitāya sukhāya  devamanussāna'nti. </p>
              <p>[03] 298^b^.^eb^ ``evaṃ vutte ^a^P2.0225^ea^, bhante, sakko devānamindo deve  tāvatiṃse etadavoca -- `aṭṭhānaṃ kho etaṃ, mārisā, anavakāso, yaṃ  ekissā lokadhātuyā dve arahanto sammāsambuddhā apubbaṃ acarimaṃ  uppajjeyyuṃ, netaṃ ṭhānaṃ vijjati. aho vata, mārisā, so bhagavā  appābādho appātaṅko ciraṃ dīghamaddhānaṃ tiṭṭheyya. tadassa  bahujanahitāya bahujanasukhāya lokānukampāya atthāya hitāya sukhāya  devamanussāna'nti. atha kho, bhante, yenatthena devā tāvatiṃsā  sudhammāyaṃ sabhāyaṃ sannisinnā honti sannipatitā, taṃ atthaṃ  cintayitvā taṃ atthaṃ mantayitvā vuttavacanāpi taṃ cattāro mahārājāno  tasmiṃ atthe honti. paccānusiṭṭhavacanāpi ^a^M2.0182^ea^ taṃ cattāro mahārājāno  tasmiṃ atthe honti, sakesu sakesu āsanesu ṭhitā avipakkantā. </p>
              <p>[21] te ^a^V2.0166^ea^ vuttavākyā rājāno, paṭiggayhānusāsaniṃ. </p>
              <p>[22] vippasannamanā santā, aṭṭhaṃsu samhi āsaneti.. </p>
              <p>[03] 299^b^.^eb^ ``atha kho, bhante, uttarāya disāya uḷāro  āloko sañjāyi, obhāso pāturahosi atikkammeva devānaṃ devānubhāvaṃ.  atha kho, bhante, sakko devānamindo deve tāvatiṃse āmantesi --  `yathā kho, mārisā, nimittāni dissanti, uḷāro āloko  sañjāyati, obhāso pātubhavati ^a^T2.0258^ea^, brahmā pātubhavissati; brahmuno hetaṃ  pubbanimittaṃ pātubhāvāya, yadidaṃ āloko sañjāyati obhāso pātubhavatīti. </p>
              <p>[21] `yathā nimittā dissanti, brahmā pātubhavissati. </p>
              <p>[22] brahmuno hetaṃ nimittaṃ, obhāso vipulo mahā'ti.. </p>
            </h4>
            <h4>
              <h4n> sanaṅkumārakathā </h4n>
              <p>[03] 300^b^.^eb^ ``atha ^a^P2.0226^ea^ kho, bhante, devā tāvatiṃsā yathāsakesu  āsanesu nisīdiṃsu -- `obhāsametaṃ ñassāma, yaṃvipāko bhavissati,  sacchikatvāva naṃ gamissāmā'ti. cattāropi mahārājāno yathāsakesu  āsanesu nisīdiṃsu -- `obhāsametaṃ ñassāma, yaṃvipāko bhavissati,  sacchikatvāva naṃ gamissāmā'ti. idaṃ sutvā devā tāvatiṃsā ekaggā  samāpajjiṃsu -- `obhāsametaṃ ñassāma, yaṃvipāko bhavissati,  sacchikatvāva naṃ gamissāmā'ti.</p>
              <p>[03] ``yadā, bhante, brahmā sanaṅkumāro devānaṃ tāvatiṃsānaṃ   pātubhavati, oḷārikaṃ attabhāvaṃ abhinimminitvā pātubhavati. yo kho  pana, bhante, brahmuno pakativaṇṇo, anabhisambhavanīyo so devānaṃ  tāvatiṃsānaṃ cakkhupathasmiṃ. yadā, bhante, brahmā sanaṅkumāro devānaṃ  tāvatiṃsānaṃ pātubhavati, so aññe deve atirocati vaṇṇena ceva  yasasā ca. seyyathāpi, bhante, sovaṇṇo viggaho mānusaṃ viggahaṃ  atirocati, evameva kho, bhante, yadā brahmā sanaṅkumāro devānaṃ ^a^M2.0183^ea^   tāvatiṃsānaṃ pātubhavati, so aññe deve atirocati vaṇṇena ceva  yasasā ca. yadā, bhante, brahmā sanaṅkumāro devānaṃ tāvatiṃsānaṃ pātubhavati,   na tassaṃ parisāyaṃ koci devo abhivādeti vā paccuṭṭheti vā ^a^T2.0259^ea^  āsanena vā nimanteti. sabbeva tuṇhībhūtā pañjalikā pallaṅkena  nisīdanti -- `yassadāni devassa pallaṅkaṃ icchissati brahmā  sanaṅkumāro, tassa devassa pallaṅke nisīdissatī'ti. yassa kho  pana, bhante, devassa brahmā sanaṅkumāro ^a^V2.0167^ea^ pallaṅke nisīdati, uḷāraṃ so  labhati devo vedapaṭilābhaṃ, uḷāraṃ so labhati devo somanassapaṭilābhaṃ  ^a^P2.0227^ea^. seyyathāpi, bhante, rājā khattiyo muddhāvasitto adhunābhisitto  rajjena, ^b^uḷāraṃ so labhati vedapaṭilābhaṃ, uḷāraṃ so labhati  somanassapaṭilābhaṃ,^eb^ evameva kho, bhante, yassa devassa brahmā  sanaṅkumāro pallaṅke nisīdati, uḷāraṃ so labhati devo  vedapaṭilābhaṃ, uḷāraṃ so labhati devo somanassapaṭilābhaṃ. atha,  bhante, brahmā sanaṅkumāro devānaṃ tāvatiṃsānaṃ sampasādaṃ viditvā  antarahito imāhi gāthāhi anumodi -- </p>
              <p>[21] `modanti vata bho devā, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammataṃ.. </p>
              <p>[21] `nave deve ca passantā, vaṇṇavante yasassine. </p>
              <p>[22] sugatasmiṃ brahmacariyaṃ, caritvāna idhāgate.. </p>
              <p>[21] `te aññe atirocanti, vaṇṇena yasasāyunā. </p>
              <p>[22] sāvakā bhūripaññassa, visesūpagatā idha.. </p>
              <p>[21] `idaṃ disvāna nandanti, tāvatiṃsā sahindakā. </p>
              <p>[22] tathāgataṃ namassantā, dhammassa ca sudhammata'nti.. </p>
              <p>[03] 301^b^.^eb^ ``imamatthaṃ, bhante, brahmā sanaṅkumāro  abhāsittha. imamatthaṃ, bhante ^a^T2.0260^ea^, brahmuno sanaṅkumārassa bhāsato  aṭṭhaṅgasamannāgato saro hoti vissaṭṭho ca viññeyyo ca mañju ca  savanīyo ca bindu ca avisārī ca gambhīro ca ninnādī ca.  yathāparisaṃ kho pana, bhante, brahmā sanaṅkumāro sarena viññāpeti, na  cassa bahiddhā parisāya ghoso niccharati. yassa kho pana, bhante,  evaṃ aṭṭhaṅgasamannāgato saro hoti, so vuccati `brahmassaro'ti. atha  kho, bhante, devā tāvatiṃsā brahmānaṃ sanaṅkumāraṃ etadavocuṃ ^a^M2.0184^ea^ --  `sādhu, mahābrahme, etadeva mayaṃ saṅkhāya modāma; atthi ^a^P2.0228^ea^  ca sakkena devānamindena tassa bhagavato aṭṭha yathābhuccā vaṇṇā  bhāsitā; te ca mayaṃ saṅkhāya modāmā'ti. </p>
            </h4>
            <h4>
              <h4n> aṭṭha yathābhuccavaṇṇā </h4n>
              <p>[03] 302^b^.^eb^ ``atha ^a^V2.0168^ea^, bhante, brahmā sanaṅkumāro sakkaṃ  devānamindaṃ etadavoca -- `sādhu, devānaminda, mayampi tassa  bhagavato aṭṭha yathābhucce vaṇṇe suṇeyyāmā'ti. `evaṃ mahābrahme'ti  kho, bhante, sakko devānamindo brahmuno sanaṅkumārassa bhagavato aṭṭha  yathābhucce vaṇṇe payirudāhāsi.</p>
              <p>[03] ``taṃ kiṃ maññati, bhavaṃ mahābrahmā? yāvañca so bhagavā  bahujanahitāya paṭipanno bahujanasukhāya lokānukampāya atthāya hitāya  sukhāya devamanussānaṃ. evaṃ bahujanahitāya paṭipannaṃ bahujanasukhāya  lokānukampāya atthāya hitāya sukhāya devamanussānaṃ imināpaṅgena  samannāgataṃ satthāraṃ neva atītaṃse samanupassāma, na panetarahi, aññatra  tena bhagavatā.</p>
              <p>[03] ``svākkhāto kho pana tena bhagavatā dhammo ^a^T2.0261^ea^ sandiṭṭhiko  akāliko ehipassiko opaneyyiko paccattaṃ veditabbo viññūhi.  evaṃ opaneyyikassa dhammassa desetāraṃ imināpaṅgena samannāgataṃ satthāraṃ  neva atītaṃse samanupassāma, na panetarahi, aññatra tena bhagavatā.</p>
              <p>[03] ``idaṃ kusala'nti kho pana tena bhagavatā supaññattaṃ, `idaṃ  akusala'nti supaññattaṃ, `idaṃ sāvajjaṃ idaṃ anavajjaṃ, idaṃ sevitabbaṃ  idaṃ na sevitabbaṃ, idaṃ hīnaṃ idaṃ paṇītaṃ, idaṃ kaṇhasukkasappaṭibhāga'nti  supaññattaṃ. evaṃ  kusalākusalasāvajjānavajjasevitabbāsevitabbahīnapaṇītakaṇhasukkasappaṭibhāgānaṃ  dhammānaṃ paññāpetāraṃ. imināpaṅgena samannāgataṃ satthāraṃ neva ^a^P2.0229^ea^ atītaṃse  samanupassāma, na panetarahi, aññatra tena bhagavatā.</p>
              <p>[03] ``supaññattā kho pana tena bhagavatā sāvakānaṃ nibbānagāminī  paṭipadā saṃsandati nibbānañca paṭipadā ca. seyyathāpi nāma  gaṅgodakaṃ yamunodakena saṃsandati ^a^M2.0185^ea^ sameti, evameva supaññattā tena  bhagavatā sāvakānaṃ nibbānagāminī paṭipadā saṃsandati nibbānañca  paṭipadā ca. evaṃ nibbānagāminiyā paṭipadāya paññāpetāraṃ  imināpaṅgena samannāgataṃ satthāraṃ neva atītaṃse samanupassāma, na  panetarahi, aññatra tena bhagavatā.</p>
              <p>[03] ``abhinipphanno ^a^T2.0262^ea^ kho pana tassa bhagavato lābho abhinipphanno  siloko, yāva maññe khattiyā ^a^V2.0169^ea^ sampiyāyamānarūpā viharanti.  vigatamado kho pana so bhagavā āhāraṃ āhāreti. evaṃ vigatamadaṃ  āhāraṃ āharayamānaṃ imināpaṅgena samannāgataṃ satthāraṃ neva atītaṃse  samanupassāma, na panetarahi, aññatra tena bhagavatā.</p>
              <p>[03] ``laddhasahāyo kho pana so bhagavā sekhānañceva paṭipannānaṃ  khīṇāsavānañca vusitavataṃ, te bhagavā apanujja ekārāmataṃ anuyutto  viharati. evaṃ ekārāmataṃ anuyuttaṃ imināpaṅgena samannāgataṃ satthāraṃ  neva atītaṃse samanupassāma, na panetarahi, aññatra tena bhagavatā.</p>
              <p>[03] ``yathāvādī kho pana so bhagavā tathākārī, yathākārī  tathāvādī; iti yathāvādī tathākārī, yathākārī tathāvādī. evaṃ  dhammānudhammappaṭippannaṃ imināpaṅgena samannāgataṃ satthāraṃ neva atītaṃse  samanupassāma, na panetarahi, aññatra tena bhagavatā.</p>
              <p>[03] ``tiṇṇavicikiccho kho pana so bhagavā vigatakathaṃkatho  pariyositasaṅkappo ajjhāsayaṃ ādibrahmacariyaṃ ^a^P2.0230^ea^. evaṃ  tiṇṇavicikicchaṃ vigatakathaṃkathaṃ pariyositasaṅkappaṃ ajjhāsayaṃ  ādibrahmacariyaṃ. imināpaṅgena samannāgataṃ satthāraṃ neva atītaṃse  samanupassāma, na panetarahi, aññatra tena bhagavatā'ti. </p>
              <p>[03] 303^b^.^eb^ ``ime kho, bhante, sakko devānamindo brahmuno  sanaṅkumārassa bhagavato aṭṭha yathābhucce vaṇṇe payirudāhāsi. tena  sudaṃ, bhante, brahmā sanaṅkumāro attamano hoti pamudito  pītisomanassajāto bhagavato aṭṭha yathābhucce vaṇṇe sutvā. atha,  bhante, brahmā sanaṅkumāro oḷārikaṃ attabhāvaṃ abhinimminitvā  kumāravaṇṇī hutvā pañcasikho devānaṃ tāvatiṃsānaṃ pāturahosi ^a^T2.0263^ea^. so  vehāsaṃ abbhuggantvā ākāse antalikkhe pallaṅkena nisīdi.  seyyathāpi, bhante, balavā ^a^M2.0186^ea^ puriso supaccatthate vā pallaṅke same vā  bhūmibhāge pallaṅkena nisīdeyya, evameva kho, bhante, brahmā sanaṅkumāro  vehāsaṃ abbhuggantvā ākāse antalikkhe pallaṅkena nisīditvā deve  tāvatiṃse āmantesi -- </p>
            </h4>
            <h4>
              <h4n> govindabrāhmaṇavatthu </h4n>
              <p>[03] 304^b^.^eb^ ``taṃ kiṃ maññanti, bhonto devā tāvatiṃsā,  yāva dīgharattaṃ mahāpaññova so bhagavā ahosi. bhūtapubbaṃ, bho,  rājā disampati nāma ahosi. disampatissa rañño govindo ^a^V2.0170^ea^ nāma  brāhmaṇo purohito ahosi. disampatissa rañño reṇu nāma kumāro  putto ahosi. govindassa brāhmaṇassa jotipālo nāma māṇavo  putto ahosi. iti reṇu ca rājaputto jotipālo ca māṇavo aññe  ca cha khattiyā iccete aṭṭha sahāyā ahesuṃ. atha ^a^P2.0231^ea^  kho, bho,  ahorattānaṃ accayena govindo brāhmaṇo kālamakāsi. govinde  brāhmaṇe kālaṅkate rājā disampati paridevesi -- ``yasmiṃ vata, bho,  mayaṃ samaye govinde brāhmaṇe sabbakiccāni sammā vossajjitvā  pañcahi kāmaguṇehi samappitā samaṅgībhūtā paricārema, tasmiṃ no  samaye govindo brāhmaṇo kālaṅkato''ti. evaṃ vutte bho reṇu  rājaputto rājānaṃ disampatiṃ etadavoca -- ``mā kho tvaṃ, deva,  govinde brāhmaṇe kālaṅkate atibāḷhaṃ paridevesi. atthi, deva,  govindassa brāhmaṇassa jotipālo nāma māṇavo ^a^T2.0264^ea^ putto paṇḍitataro  ceva pitarā, alamatthadasataro ceva pitarā; yepissa pitā atthe  anusāsi, tepi jotipālasseva māṇavassa anusāsaniyā''ti. ``evaṃ  kumārā''ti? ``evaṃ devā''ti. </p>
            </h4>
            <h4>
              <h4n> mahāgovindavatthu </h4n>
              <p>[03] 305^b^.^eb^ ``atha kho, bho, rājā disampati aññataraṃ  purisaṃ āmantesi -- ``ehi tvaṃ, ambho purisa, yena jotipālo nāma  māṇavo tenupasaṅkama; upasaṅkamitvā jotipālaṃ māṇavaṃ evaṃ vadehi --  `bhavamatthu bhavantaṃ jotipālaṃ, rājā disampati bhavantaṃ jotipālaṃ māṇavaṃ  āmantayati, rājā disampati bhoto jotipālassa māṇavassa  dassanakāmo'''ti. ``evaṃ, devā''ti kho, bho, so puriso  disampatissa rañño paṭissutvā yena ^a^M2.0187^ea^ jotipālo māṇavo  tenupasaṅkami; upasaṅkamitvā jotipālaṃ māṇavaṃ etadavoca -- ``bhavamatthu  bhavantaṃ jotipālaṃ, rājā disampati bhavantaṃ jotipālaṃ māṇavaṃ  āmantayati ^a^P2.0232^ea^, rājā disampati bhoto jotipālassa māṇavassa  dassanakāmo''ti. ``evaṃ, bho''ti kho bho jotipālo māṇavo tassa  purisassa paṭissutvā yena rājā disampati tenupasaṅkami;  upasaṅkamitvā disampatinā raññā saddhiṃ sammodi; sammodanīyaṃ kathaṃ  sāraṇīyaṃ vītisāretvā ekamantaṃ nisīdi. ekamantaṃ nisinnaṃ kho,  bho, jotipālaṃ māṇavaṃ rājā disampati etadavoca -- ``anusāsatu no  bhavaṃ jotipālo, mā no bhavaṃ jotipālo anusāsaniyā paccabyāhāsi.  pettike taṃ ṭhāne ṭhapessāmi, govindiye ^a^T2.0265^ea^ abhisiñcissāmī''ti.  ``evaṃ, bho''ti kho, bho, so jotipālo māṇavo disampatissa rañño  paccassosi. atha kho, bho, rājā disampati jotipālaṃ māṇavaṃ  govindiye abhisiñci, taṃ pettike ṭhāne ṭhapesi. abhisitto  jotipālo māṇavo govindiye pettike ṭhāne ṭhapito yepissa pitā  atthe anusāsi tepi atthe anusāsati, yepissa pitā atthe  nānusāsi, tepi ^a^V2.0171^ea^ atthe anusāsati; yepissa pitā kammante  abhisambhosi, tepi kammante abhisambhoti, yepissa pitā kammante  nābhisambhosi, tepi kammante abhisambhoti. tamenaṃ manussā  evamāhaṃsu -- ``govindo vata, bho, brāhmaṇo, mahāgovindo vata, bho,  brāhmaṇo''ti. iminā kho evaṃ, bho, pariyāyena jotipālassa  māṇavassa govindo mahāgovindotveva samaññā udapādi. </p>
            </h4>
            <h4>
              <h4n> rajjasaṃvibhajanaṃ </h4n>
              <p>[03] 306^b^.^eb^ ``atha kho, bho, mahāgovindo brāhmaṇo yena te  cha khattiyā tenupasaṅkami; upasaṅkamitvā te cha khattiye etadavoca --  ``disampati kho, bho, rājā jiṇṇo vuddho mahallako addhagato  ^a^P2.0233^ea^ vayoanuppatto, ko nu kho pana, bho, jānāti jīvitaṃ? ṭhānaṃ kho  panetaṃ vijjati, yaṃ disampatimhi raññe kālaṅkate rājakattāro reṇuṃ  rājaputtaṃ rajje abhisiñceyyuṃ. āyantu, bhonto, yena reṇu rājaputto  tenupasaṅkamatha; upasaṅkamitvā reṇuṃ rājaputtaṃ evaṃ vadetha -- ``mayaṃ kho  bhoto reṇussa sahāyā piyā manāpā appaṭikūlā, yaṃsukho bhavaṃ ^a^M2.0188^ea^   taṃsukhā mayaṃ, yaṃdukkho bhavaṃ taṃdukkhā mayaṃ. disampati kho, bho,  rājā jiṇṇo vuddho mahallako addhagato vayoanuppatto, ko nu kho  pana, bho, jānāti jīvitaṃ? ṭhānaṃ kho panetaṃ vijjati, yaṃ  disampatimhi raññe kālaṅkate rājakattāro bhavantaṃ reṇuṃ rajje  abhisiñceyyuṃ. sace bhavaṃ reṇu rajjaṃ labhetha, saṃvibhajetha no  rajjenā''ti. ``evaṃ bho''ti kho, bho, te cha khattiyā mahāgovindassa  brāhmaṇassa paṭissutvā yena reṇu rājaputto tenupasaṅkamiṃsu;  upasaṅkamitvā reṇuṃ rājaputtaṃ etadavocuṃ -- ``mayaṃ kho bhoto reṇussa  sahāyā piyā manāpā appaṭikūlā ^a^T2.0266^ea^; yaṃsukho bhavaṃ taṃsukhā mayaṃ,  yaṃdukkho bhavaṃ taṃdukkhā mayaṃ. disampati kho, bho, rājā jiṇṇo  vuddho mahallako addhagato vayoanuppatto, ko nu kho pana bho jānāti  jīvitaṃ? ṭhānaṃ kho panetaṃ vijjati, yaṃ disampatimhi raññe kālaṅkate  rājakattāro bhavantaṃ reṇuṃ rajje abhisiñceyyuṃ. sace bhavaṃ reṇu rajjaṃ  labhetha, saṃvibhajetha no rajjenā''ti. ``ko nu kho, bho, añño mama  vijite sukho bhavetha {sukhā bhaveyyātha (ka0), sukhaṃ bhaveyyātha, sukhamedheyyātha  (sī0 pī0),sukha medhetha (?)}, aññatra bhavantebhi? sacāhaṃ, bho, rajjaṃ  labhissāmi, saṃvibhajissāmi vo rajjenā'''ti. </p>
              <p>[03] 307^b^.^eb^ ``atha ^a^P2.0234^ea^ kho, bho, ahorattānaṃ accayena rājā  disampati kālamakāsi. disampatimhi raññe kālaṅkate rājakattāro  reṇuṃ rājaputtaṃ rajje abhisiñciṃsu. abhisitto reṇu rajjena ^a^T2.0267^ea^ pañcahi  kāmaguṇehi samappito samaṅgībhūto paricāreti. atha kho, bho,  mahāgovindo brāhmaṇo yena te cha khattiyā tenupasaṅkami;  upasaṅkamitvā te cha khattiye etadavoca ^a^V2.0172^ea^ -- ``disampati kho, bho,  rājā kālaṅkato. abhisitto reṇu rajjena pañcahi kāmaguṇehi  samappito samaṅgībhūto paricāreti. ko nu kho pana, bho, jānāti,  madanīyā kāmā? āyantu, bhonto, yena reṇu rājā tenupasaṅkamatha;  upasaṅkamitvā reṇuṃ rājānaṃ evaṃ vadetha -- disampati kho, bho, rājā  kālaṅkato, abhisitto bhavaṃ reṇu rajjena, sarati bhavaṃ taṃ vacana'''nti? </p>
              <p>[03] 308^b^.^eb^ ```evaṃ ^a^M2.0189^ea^, bho''ti kho, bho, te cha khattiyā  mahāgovindassa brāhmaṇassa paṭissutvā yena reṇu rājā tenupasaṅkamiṃsu;  upasaṅkamitvā reṇuṃ rājānaṃ etadavocuṃ -- ``disampati kho, bho, rājā  kālaṅkato, abhisitto bhavaṃ reṇu rajjena, sarati bhavaṃ taṃ vacana''nti?  ``sarāmahaṃ, bho, taṃ vacanaṃ {vacananti (syā0 ka0)}. ko nu kho, bho, pahoti imaṃ mahāpathaviṃ  uttarena āyataṃ dakkhiṇena sakaṭamukhaṃ sattadhā samaṃ suvibhattaṃ  vibhajitu''nti? ``ko nu kho, bho, añño pahoti, aññatra  mahāgovindena brāhmaṇenā''ti? atha kho, bho, reṇu rājā aññataraṃ  purisaṃ āmantesi -- ``ehi tvaṃ, ambho purisa, yena mahāgovindo  brāhmaṇo tenupasaṅkama; upasaṅkamitvā mahāgovindaṃ brāhmaṇaṃ evaṃ vadehi  -- `rājā taṃ, bhante, reṇu āmantetī'''ti. ``evaṃ ^a^P2.0235^ea^ devā''ti kho, bho, so  puriso reṇussa rañño paṭissutvā ^a^T2.0268^ea^ yena mahāgovindo brāhmaṇo  tenupasaṅkami; upasaṅkamitvā mahāgovindaṃ brāhmaṇaṃ etadavoca -- ``rājā  taṃ, bhante, reṇu āmantetī''ti. ``evaṃ, bho''ti kho, bho, mahāgovindo  brāhmaṇo tassa purisassa paṭissutvā yena reṇu rājā tenupasaṅkami;  upasaṅkamitvā reṇunā raññā saddhiṃ sammodi. sammodanīyaṃ kathaṃ  sāraṇīyaṃ vītisāretvā ekamantaṃ nisīdi. ekamantaṃ nisinnaṃ kho,  bho, mahāgovindaṃ brāhmaṇaṃ reṇu rājā etadavoca -- ``etu, bhavaṃ  govindo, imaṃ mahāpathaviṃ uttarena āyataṃ dakkhiṇena sakaṭamukhaṃ  sattadhā samaṃ suvibhattaṃ vibhajatū''ti. ``evaṃ, bho''ti kho mahāgovindo  brāhmaṇo reṇussa rañño paṭissutvā imaṃ mahāpathaviṃ uttarena āyataṃ  dakkhiṇena sakaṭamukhaṃ sattadhā samaṃ suvibhattaṃ vibhaji. sabbāni  sakaṭamukhāni paṭṭhapesi {aṭṭhapesi (sī0 pī0)}. tatra sudaṃ majjhe reṇussa rañño janapado  hoti. </p>
              <p>[03] 309^b^.^eb^ dantapuraṃ kaliṅgānaṃ {kāliṅgānaṃ (syā0 pī0 ka0)}, assakānañca potanaṃ. </p>
              <p>[22] mahesayaṃ {māhissati (sī0 syā0 pī0)} avantīnaṃ, sovīrānañca rorukaṃ.. </p>
              <p>[21] mithilā ca videhānaṃ, campā aṅgesu māpitā. </p>
              <p>[22] bārāṇasī ca kāsīnaṃ, ete govindamāpitāti.. </p>
              <p>[03] 310^b^.^eb^ ``atha ^a^M2.0190^ea^ ^a^V2.0173^ea^ ^a^P2.0236^ea^ kho, bho, te cha khattiyā yathāsakena  lābhena attamanā ahesuṃ paripuṇṇasaṅkappā -- ``yaṃ vata no ahosi  icchitaṃ, yaṃ ākaṅkhitaṃ, yaṃ adhippetaṃ, yaṃ abhipatthitaṃ, taṃ no  laddha''nti. </p>
              <p>[21] ``sattabhū ^a^T2.0269^ea^ brahmadatto ca, vessabhū bharato saha. </p>
              <p>[22] reṇu dve dhataraṭṭhā ca, tadāsuṃ satta bhāradhā'ti.. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> kittisaddābbhuggamanaṃ </h4n>
              <p>[03] 311^b^.^eb^ ``atha kho, bho, te cha khattiyā yena  mahāgovindo brāhmaṇo tenupasaṅkamiṃsu; upasaṅkamitvā mahāgovindaṃ  brāhmaṇaṃ etadavocuṃ -- ``yathā kho bhavaṃ govindo reṇussa rañño sahāyo  piyo manāpo appaṭikūlo. evameva kho bhavaṃ govindo amhākampi  sahāyo piyo manāpo appaṭikūlo, anusāsatu no bhavaṃ govindo; mā  no bhavaṃ govindo anusāsaniyā paccabyāhāsī''ti. ``evaṃ, bho''ti kho  mahāgovindo brāhmaṇo tesaṃ channaṃ khattiyānaṃ paccassosi. atha kho,  bho, mahāgovindo brāhmaṇo satta ca rājāno khattiye muddhāvasitte  rajje {muddhābhisitte rajjena (syā0)} anusāsi, satta ca brāhmaṇamahāsāle satta ca nhātakasatāni mante  vācesi. </p>
              <p>[03] 312^b^.^eb^ ``atha ^a^P2.0237^ea^ kho, bho, mahāgovindassa brāhmaṇassa  aparena samayena evaṃ kalyāṇo kittisaddo abbhuggacchi {abbhuggañchi (sī0  pī0)} -- ``sakkhi  mahāgovindo brāhmaṇo brahmānaṃ passati, sakkhi mahāgovindo brāhmaṇo  brahmunā sākaccheti sallapati mantetī''ti. atha kho, bho,  mahāgovindassa brāhmaṇassa etadahosi -- ``mayhaṃ kho evaṃ kalyāṇo  kittisaddo abbhuggato -- `sakkhi mahāgovindo brāhmaṇo brahmānaṃ  passati, sakkhi mahāgovindo brāhmaṇo brahmunā sākaccheti ^a^T2.0270^ea^ sallapati  mantetī'ti. na kho panāhaṃ brahmānaṃ passāmi, na brahmunā sākacchemi,  na brahmunā sallapāmi ^a^M2.0191^ea^, na brahmunā mantemi. sutaṃ kho pana metaṃ  brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ -- `yo  vassike cattāro māse paṭisallīyati, karuṇaṃ ^a^V2.0174^ea^ jhānaṃ jhāyati, so  brahmānaṃ passati brahmunā sākaccheti brahmunā sallapati brahmunā mantetī'ti.  yaṃnūnāhaṃ vassike cattāro māse paṭisallīyeyyaṃ, karuṇaṃ jhānaṃ  jhāyeyya''nti. </p>
              <p>[03] 313^b^.^eb^ ``atha kho, bho, mahāgovindo brāhmaṇo yena  reṇu rājā tenupasaṅkami; upasaṅkamitvā reṇuṃ rājānaṃ etadavoca --  ``mayhaṃ kho, bho, evaṃ kalyāṇo kittisaddo abbhuggato -- `sakkhi  mahāgovindo brāhmaṇo brahmānaṃ passati, sakkhi mahāgovindo brāhmaṇo  brahmunā sākaccheti sallapati mantetī'ti. na kho panāhaṃ, bho, brahmānaṃ  passāmi, na brahmunā sākacchemi, na brahmunā sallapāmi, na brahmunā  mantemi. sutaṃ kho pana metaṃ brāhmaṇānaṃ vuddhānaṃ mahallakānaṃ  ācariyapācariyānaṃ bhāsamānānaṃ -- `yo vassike cattāro māse  paṭisallīyati, karuṇaṃ jhānaṃ jhāyati, so brahmānaṃ passati, brahmunā  sākaccheti brahmunā sallapati brahmunā mantetī'ti. icchāmahaṃ, bho,  vassike cattāro māse paṭisallīyituṃ, karuṇaṃ jhānaṃ jhāyituṃ; namhi  kenaci upasaṅkamitabbo aññatra ekena bhattābhihārenā''ti. ``yassadāni  bhavaṃ govindo kālaṃ maññatī''ti. </p>
              <p>[03] 314^b^.^eb^ ``atha ^a^P2.0238^ea^ kho, bho, mahāgovindo brāhmaṇo yena   ^a^T2.0271^ea^ te cha khattiyā tenupasaṅkami; upasaṅkamitvā te cha khattiye etadavoca --  ``mayhaṃ kho, bho, evaṃ kalyāṇo kittisaddo abbhuggato -- `sakkhi  mahāgovindo brāhmaṇo brahmānaṃ passati, sakkhi mahāgovindo brāhmaṇo  brahmunā sākaccheti sallapati mantetī'ti. na kho panāhaṃ, bho, brahmānaṃ  passāmi, na brahmunā sākacchemi, na brahmunā sallapāmi, na brahmunā  mantemi. sutaṃ kho pana metaṃ brāhmaṇānaṃ vuddhānaṃ mahallakānaṃ  ācariyapācariyānaṃ bhāsamānānaṃ, `yo vassike cattāro māse  paṭisallīyati, karuṇaṃ jhānaṃ jhāyati, so brahmānaṃ passati brahmunā  sākaccheti brahmunā sallapati brahmunā mantetī'ti. icchāmahaṃ, bho,  vassike cattāro māse paṭisallīyituṃ, karuṇaṃ jhānaṃ jhāyituṃ; namhi  kenaci upasaṅkamitabbo aññatra ekena bhattābhihārenā''ti. ``yassadāni  bhavaṃ govindo kālaṃ maññatī'''ti. </p>
              <p>[03] 315^b^.^eb^ ``atha ^a^M2.0192^ea^ kho, bho, mahāgovindo brāhmaṇo yena te  satta ca brāhmaṇamahāsālā satta ca nhātakasatāni tenupasaṅkami;  upasaṅkamitvā te satta ca brāhmaṇamahāsāle satta ca nhātakasatāni  etadavoca -- ``mayhaṃ kho, bho, evaṃ kalyāṇo kittisaddo abbhuggato  -- `sakkhi mahāgovindo brāhmaṇo brahmānaṃ passati, sakkhi  mahāgovindo brāhmaṇo brahmunā sākaccheti sallapati mantetī'ti. na  kho panāhaṃ, bho, brahmānaṃ passāmi, na brahmunā sākacchemi, na brahmunā ^a^V2.0175^ea^   sallapāmi, na brahmunā mantemi. sutaṃ kho pana metaṃ brāhmaṇānaṃ vuddhānaṃ ^a^T2.0272^ea^  mahallakānaṃ ācariyapācariyānaṃ bhāsamānānaṃ -- `yo vassike cattāro  māse paṭisallīyati, karuṇaṃ jhānaṃ jhāyati, so brahmānaṃ passati,  brahmunā sākaccheti, brahmunā sallapati, brahmunā mantetī'ti. tena hi,  bho, yathāsute yathāpariyatte mante vitthārena sajjhāyaṃ karotha,  aññamaññañca mante vācetha; icchāmahaṃ, bho, vassike cattāro māse  paṭisallīyituṃ, karuṇaṃ jhānaṃ jhāyituṃ; namhi kenaci upasaṅkamitabbo  aññatra ekena bhattābhihārenā''ti. ``yassa dāni bhavaṃ govindo kālaṃ  maññatī''ti. </p>
              <p>[03] 316^b^.^eb^ ``atha ^a^P2.0239^ea^ kho, bho, mahāgovindo brāhmaṇo yena  cattārīsā bhariyā sādisiyo tenupasaṅkami; upasaṅkamitvā cattārīsā  bhariyā sādisiyo etadavoca -- ``mayhaṃ kho, bhotī, evaṃ kalyāṇo  kittisaddo abbhuggato -- `sakkhi mahāgovindo brāhmaṇo brahmānaṃ  passati, sakkhi mahāgovindo brāhmaṇo brahmunā sākaccheti sallapati  mantetī'ti. na kho panāhaṃ, bhotī, brahmānaṃ passāmi, na brahmunā  sākacchemi, na brahmunā sallapāmi, na brahmunā mantemi. sutaṃ kho  pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ bhāsamānānaṃ  `yo vassike cattāro māse paṭisallīyati, karuṇaṃ jhānaṃ jhāyati, so  brahmānaṃ passati, brahmunā sākaccheti, brahmunā sallapati, brahmunā  mantetīti, icchāmahaṃ, bhotī, vassike cattāro māse paṭisallīyituṃ,  karuṇaṃ jhānaṃ jhāyituṃ; namhi kenaci upasaṅkamitabbo aññatra ekena  bhattābhihārenā''ti. ``yassa dāni bhavaṃ govindo kālaṃ ^a^T2.0273^ea^ maññatī'''ti. </p>
              <p>[03] 317^b^.^eb^ ``atha kho, bho, mahāgovindo brāhmaṇo  puratthimena nagarassa navaṃ sandhāgāraṃ kārāpetvā vassike cattāro māse  paṭisallīyi, karuṇaṃ ^a^M2.0193^ea^ jhānaṃ jhāyi; nāssudha koci upasaṅkamati  {upasaṅkami (pī0)} aññatra  ekena bhattābhihārena. atha kho, bho, mahāgovindassa brāhmaṇassa  catunnaṃ māsānaṃ accayena ahudeva ukkaṇṭhanā ahu paritassanā -- ``sutaṃ  kho pana metaṃ brāhmaṇānaṃ vuddhānaṃ mahallakānaṃ ācariyapācariyānaṃ  bhāsamānānaṃ -- `yo vassike cattāro māse paṭisallīyati, karuṇaṃ  jhānaṃ jhāyati, so brahmānaṃ passati, brahmunā sākaccheti brahmunā  sallapati brahmunā mantetī'ti. na kho panāhaṃ brahmānaṃ passāmi, na  brahmunā sākacchemi na brahmunā sallapāmi na brahmunā mantemī'''ti. </p>
            </h4>
            <h4>
              <h4n> brahmunā sākacchā </h4n>
              <p>[03] 318^b^.^eb^ ``atha ^a^V2.0176^ea^ kho, bho, brahmā sanaṅkumāro  mahāgovindassa brāhmaṇassa cetasā cetoparivitakkamaññāya ^a^P2.0240^ea^  seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ  samiñjeyya, evameva, brahmaloke antarahito mahāgovindassa brāhmaṇassa  sammukhe pāturahosi. atha kho, bho, mahāgovindassa brāhmaṇassa  ahudeva bhayaṃ ahu chambhitattaṃ ahu lomahaṃso yathā taṃ adiṭṭhapubbaṃ rūpaṃ  disvā. atha kho, bho, mahāgovindo brāhmaṇo bhīto saṃviggo  lomahaṭṭhajāto brahmānaṃ sanaṅkumāraṃ gāthāya ajjhabhāsi -- </p>
              <p>[21] ```vaṇṇavā ^a^T2.0274^ea^ yasavā sirimā, ko nu tvamasi mārisa. </p>
              <p>[22] ajānantā taṃ pucchāma, kathaṃ jānemu taṃ maya''nti.. </p>
              <p>[21] ``maṃ ve kumāraṃ jānanti, brahmaloke sanantanaṃ {sanantica (ka0)}. </p>
              <p>[22] sabbe jānanti maṃ devā, evaṃ govinda jānahi''.. </p>
              <p>[21] ```āsanaṃ udakaṃ pajjaṃ, madhusākañca {madhupākañca (sī0 syā0 pī0)} brahmuno. </p>
              <p>[22] agghe bhavantaṃ pucchāma, agghaṃ kurutu no bhavaṃ''.. </p>
              <p>[21] ``paṭiggaṇhāma te agghaṃ, yaṃ tvaṃ govinda bhāsasi. </p>
              <p>[27] diṭṭhadhammahitatthāya, samparāya sukhāya ca. </p>
              <p>[22] katāvakāso pucchassu, yaṃ kiñci abhipatthita''nti.. </p>
              <p>[03] 319^b^.^eb^ ``atha kho, bho, mahāgovindassa brāhmaṇassa  etadahosi -- ``katāvakāso khomhi brahmunā sanaṅkumārena. kiṃ nu  kho ahaṃ brahmānaṃ sanaṅkumāraṃ ^a^M2.0194^ea^ puccheyyaṃ diṭṭhadhammikaṃ vā atthaṃ  samparāyikaṃ vā'ti? atha ^a^P2.0241^ea^ kho, bho, mahāgovindassa brāhmaṇassa  etadahosi -- `kusalo kho ahaṃ diṭṭhadhammikānaṃ atthānaṃ, aññepi maṃ  diṭṭhadhammikaṃ atthaṃ pucchanti. yaṃnūnāhaṃ brahmānaṃ sanaṅkumāraṃ  samparāyikaññeva atthaṃ puccheyya'nti. atha kho, bho, mahāgovindo  brāhmaṇo brahmānaṃ sanaṅkumāraṃ gāthāya ajjhabhāsi -- </p>
              <p>[21] ``pucchāmi ^a^V2.0177^ea^ brahmānaṃ sanaṅkumāraṃ, </p>
              <p>[27] kaṅkhī akaṅkhiṃ paravediyesu. </p>
              <p>[26] katthaṭṭhito kimhi ca sikkhamāno, </p>
              <p>[22] pappoti ^a^T2.0275^ea^ macco amataṃ brahmaloka''nti.. </p>
              <p>[21] ``hitvā mamattaṃ manujesu brahme, </p>
              <p>[27] ekodibhūto karuṇedhimutto {karuṇādhimutto (sī0 syā0 pī0)}. </p>
              <p>[26] nirāmagandho virato methunasmā, </p>
              <p>[27] etthaṭṭhito ettha ca sikkhamāno. </p>
              <p>[22] pappoti macco amataṃ brahmaloka''nti.. </p>
              <p>[03] 320^b^.^eb^ ``hitvā mamatta'nti ahaṃ bhoto ājānāmi.  idhekacco appaṃ vā bhogakkhandhaṃ pahāya mahantaṃ vā bhogakkhandhaṃ pahāya  appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajati, `iti hitvā mamatta'nti ahaṃ bhoto ājānāmi.  `ekodibhūto'ti ^a^P2.0242^ea^ ahaṃ bhoto ājānāmi. idhekacco vivittaṃ senāsanaṃ  bhajati araññaṃ rukkhamūlaṃ pabbataṃ kandaraṃ giriguhaṃ susānaṃ vanapatthaṃ  abbhokāsaṃ palālapuñjaṃ, iti ekodibhūto'ti ahaṃ bhoto ājānāmi.  `karuṇedhimutto'ti ahaṃ bhoto ājānāmi. idhekacco  karuṇāsahagatena cetasā ekaṃ disaṃ pharitvā viharati, tathā dutiyaṃ,  tathā tatiyaṃ, tathā catutthaṃ. iti uddhamadhotiriyaṃ sabbadhi  sabbattatāya sabbāvantaṃ lokaṃ karuṇāsahagatena cetasā vipulena  mahaggatena appamāṇena ^a^T2.0276^ea^ averena abyāpajjena pharitvā viharati. iti  `karuṇedhimutto'ti ahaṃ bhoto ājānāmi. āmagandhe ca kho ahaṃ  bhoto bhāsamānassa na ājānāmi. </p>
              <p>[21] ``ke ^a^M2.0195^ea^ āmagandhā manujesu brahme, </p>
              <p>[27] ete avidvā idha brūhi dhīra. </p>
              <p>[26] kenāvaṭā {kenāvuṭā (syā0)} vāti pajā kurutu {kururū (syā0),  kuruṭṭharū (pī0), kurūru (?)}, </p>
              <p>[22] āpāyikā nivutabrahmalokā''ti.. </p>
              <p>[21] ``kodho ^a^P2.0243^ea^ mosavajjaṃ nikati ca dubbho, </p>
              <p>[27] kadariyatā atimāno usūyā. </p>
              <p>[26] icchā ^a^V2.0178^ea^ vivicchā paraheṭhanā ca, </p>
              <p>[27] lobho ca doso ca mado ca moho. </p>
              <p>[26] etesu yuttā anirāmagandhā, </p>
              <p>[22] āpāyikā nivutabrahmalokā''ti..</p>
              <p>[03] ``yathā kho ahaṃ bhoto āmagandhe bhāsamānassa ājānāmi.  te na sunimmadayā agāraṃ ajjhāvasatā. pabbajissāmahaṃ, bho,  agārasmā anagāriya''nti. ``yassadāni bhavaṃ govindo kālaṃ  maññatī''ti. </p>
            </h4>
            <h4>
              <h4n> reṇurājāamantanā </h4n>
              <p>[03] 321^b^.^eb^ ``atha kho, bho, mahāgovindo brāhmaṇo yena  reṇu rājā tenupasaṅkami; upasaṅkamitvā reṇuṃ rājānaṃ etadavoca --  ``aññaṃ dāni bhavaṃ purohitaṃ pariyesatu, yo bhoto rajjaṃ anusāsissati.  icchāmahaṃ, bho ^a^T2.0277^ea^, agārasmā anagāriyaṃ pabbajituṃ. yathā kho pana  me sutaṃ brahmuno āmagandhe bhāsamānassa, te na sunimmadayā agāraṃ  ajjhāvasatā. pabbajissāmahaṃ, bho, agārasmā anagāriya''nti. </p>
              <p>[21] ``āmantayāmi rājānaṃ, reṇuṃ bhūmipatiṃ ahaṃ. </p>
              <p>[22] tvaṃ pajānassu rajjena, nāhaṃ porohicce rame''.. </p>
              <p>[21] ``sace te ūnaṃ kāmehi, ahaṃ paripūrayāmi te. </p>
              <p>[27] yo taṃ hiṃsati vāremi, bhūmisenāpati ahaṃ. </p>
              <p>[22] tuvaṃ pitā ahaṃ putto, mā no govinda pājahi'' {pājehi (aṭṭhakathāyaṃ  saṃvaṇṇitapāṭhantaraṃ)}.. </p>
              <p>[21] ``namatthi ūnaṃ kāmehi, hiṃsitā me na vijjati. </p>
              <p>[22] amanussavaco sutvā, tasmāhaṃ na gahe rame''.. </p>
              <p>[21] ``amanusso ^a^M2.0196^ea^ ^a^P2.0244^ea^ kathaṃvaṇṇo, kiṃ te atthaṃ abhāsatha. </p>
              <p>[22] yañca sutvā jahāsi no, gehe amhe ca kevalī''.. </p>
              <p>[21] ``upavutthassa ^a^V2.0179^ea^ me pubbe, yiṭṭhukāmassa me sato. </p>
              <p>[22] aggi pajjalito āsi, kusapattaparitthato''.. </p>
              <p>[21] ``tato me brahmā pāturahu, brahmalokā sanantano. </p>
              <p>[22] so me pañhaṃ viyākāsi, taṃ sutvā na gahe rame''.. </p>
              <p>[21] ``saddahāmi ahaṃ bhoto, yaṃ tvaṃ govinda bhāsasi. </p>
              <p>[22] amanussavaco sutvā, kathaṃ vattetha aññathā.. </p>
              <p>[21] ``te taṃ anuvattissāma, satthā govinda no bhavaṃ. </p>
              <p>[27] maṇi ^a^T2.0278^ea^ yathā veḷuriyo, akāco vimalo subho. </p>
              <p>[22] evaṃ suddhā carissāma, govindassānusāsane''ti..</p>
              <p>[03] ```sace bhavaṃ govindo agārasmā anagāriyaṃ pabbajissati,  mayampi agārasmā anagāriyaṃ pabbajissāma. atha yā te gati, sā  no gati bhavissatī''ti. </p>
            </h4>
            <h4>
              <h4n> cha khattiyāamantanā </h4n>
              <p>[03] 322^b^.^eb^ ``atha kho, bho, mahāgovindo brāhmaṇo yena te  cha khattiyā tenupasaṅkami; upasaṅkamitvā te cha khattiye etadavoca --  ``aññaṃ dāni bhavanto purohitaṃ pariyesantu, yo bhavantānaṃ rajje  anusāsissati. icchāmahaṃ, bho, agārasmā anagāriyaṃ pabbajituṃ.  yathā kho pana me sutaṃ brahmuno āmagandhe bhāsamānassa, te na  sunimmadayā agāraṃ ajjhāvasatā. pabbajissāmahaṃ, bho, agārasmā  anagāriya''nti. atha kho, bho, te cha khattiyā ekamantaṃ apakkamma  evaṃ ^a^P2.0245^ea^ samacintesuṃ -- ``ime kho brāhmaṇā nāma dhanaluddhā; yaṃnūna mayaṃ  mahāgovindaṃ brāhmaṇaṃ dhanena sikkheyyāmā''ti. te mahāgovindaṃ  brāhmaṇaṃ upasaṅkamitvā evamāhaṃsu -- ``saṃvijjati kho, bho, imesu  sattasu rajjesu pahūtaṃ sāpateyyaṃ, tato bhoto yāvatakena attho, tāvatakaṃ  āharīyata''nti. ``alaṃ, bho, mamapidaṃ pahūtaṃ sāpateyyaṃ bhavantānaṃyeva  vāhasā. tamahaṃ sabbaṃ pahāya agārasmā anagāriyaṃ pabbajissāmi.  yathā kho pana me sutaṃ brahmuno āmagandhe bhāsamānassa, te na  sunimmadayā agāraṃ ^a^M2.0197^ea^ ajjhāvasatā, pabbajissāmahaṃ, bho, agārasmā  anagāriya''nti. atha kho, bho, te cha khattiyā ekamantaṃ apakkamma  evaṃ samacintesuṃ ^a^T2.0279^ea^ -- ``ime ^a^V2.0180^ea^ kho brāhmaṇā nāma itthiluddhā; yaṃnūna  mayaṃ mahāgovindaṃ brāhmaṇaṃ itthīhi sikkheyyāmā''ti. te  mahāgovindaṃ brāhmaṇaṃ upasaṅkamitvā evamāhaṃsu -- ``saṃvijjanti kho,  bho, imesu sattasu rajjesu pahūtā itthiyo, tato bhoto yāvatikāhi  attho, tāvatikā ānīyata''nti. ``alaṃ, bho, mamapimā {mamapitā (ka0),  mamapi (sī0)} cattārīsā  bhariyā sādisiyo. tāpāhaṃ sabbā pahāya agārasmā anagāriyaṃ  pabbajissāmi. yathā kho pana me sutaṃ brahmuno āmagandhe  bhāsamānassa, te na sunimmadayā agāraṃ ajjhāvasatā, pabbajissāmahaṃ,  bho, agārasmā anagāriyanti''. </p>
              <p>[03] 323^b^.^eb^ ``sace ^a^P2.0246^ea^ bhavaṃ govindo agārasmā anagāriyaṃ  pabbajissati, mayampi agārasmā anagāriyaṃ pabbajissāma, atha yā  te gati, sā no gati bhavissatīti. </p>
              <p>[21] ``sace jahatha kāmāni, yattha satto puthujjano. </p>
              <p>[22] ārambhavho daḷhā hotha, khantibalasamāhitā.. </p>
              <p>[21] ``esa maggo ujumaggo, esa maggo anuttaro. </p>
              <p>[22] saddhammo sabbhi rakkhito, brahmalokūpapattiyāti..</p>
              <p>[03] ``tena hi bhavaṃ govindo satta vassāni āgametu. sattannaṃ  vassānaṃ accayena mayampi agārasmā anagāriyaṃ pabbajissāma, atha  yā te gati, sā no gati bhavissatī''ti.</p>
              <p>[03] ```aticiraṃ kho, bho, satta vassāni, nāhaṃ sakkomi, bhavante, satta  vassāni āgametuṃ. ko ^a^T2.0280^ea^ nu kho pana, bho, jānāti jīvitānaṃ!  gamanīyo samparāyo, mantāyaṃ {mantāya (bahūsu)} boddhabbaṃ, kattabbaṃ kusalaṃ, caritabbaṃ  brahmacariyaṃ, natthi jātassa amaraṇaṃ. yathā kho pana me sutaṃ brahmuno  āmagandhe bhāsamānassa, te na sunimmadayā agāraṃ ajjhāvasatā,  pabbajissāmahaṃ, bho, agārasmā anagāriya'''nti. ``tena hi bhavaṃ  govindo chabbassāni āgametu...pe0... pañca vassāni āgametu...  cattāri vassāni āgametu... tīṇi vassāni āgametu... dve vassāni  āgametu... ekaṃ vassaṃ ^a^M2.0198^ea^ āgametu, ekassa vassassa accayena mayampi  agārasmā anagāriyaṃ pabbajissāma, atha yā te gati, sā no gati  bhavissatī''ti.</p>
              <p>[03] ```aticiraṃ kho, bho, ekaṃ vassaṃ, nāhaṃ sakkomi bhavante ^a^P2.0247^ea^ ekaṃ  vassaṃ āgametuṃ. ko nu kho pana, bho, jānāti jīvitānaṃ!  gamanīyo samparāyo, mantāyaṃ boddhabbaṃ, kattabbaṃ kusalaṃ ^a^V2.0181^ea^, caritabbaṃ  brahmacariyaṃ, natthi jātassa amaraṇaṃ. yathā kho pana me sutaṃ brahmuno  āmagandhe bhāsamānassa, te na sunimmadayā agāraṃ ajjhāvasatā,  pabbajissāmahaṃ, bho, agārasmā anagāriya''nti. ``tena hi bhavaṃ  govindo satta māsāni āgametu, sattannaṃ māsānaṃ accayena mayampi  agārasmā anagāriyaṃ pabbajissāma, atha yā te gati, sā no gati  bhavissatī''ti.</p>
              <p>[03] ```aticiraṃ kho, bho, satta māsāni, nāhaṃ sakkomi bhavante satta  māsāni āgametuṃ. ko nu kho pana, bho, jānāti jīvitānaṃ.  gamanīyo samparāyo, mantāyaṃ boddhabbaṃ ^a^T2.0281^ea^, kattabbaṃ kusalaṃ, caritabbaṃ  brahmacariyaṃ, natthi jātassa amaraṇaṃ. yathā kho pana me sutaṃ brahmuno  āmagandhe bhāsamānassa, te na sunimmadayā agāraṃ ajjhāvasatā,  pabbajissāmahaṃ, bho, agārasmā anagāriya''nti.</p>
              <p>[03] ```tena hi bhavaṃ govindo cha māsāni āgametu...pe0... pañca  māsāni āgametu... cattāri māsāni āgametu... tīṇi māsāni  āgametu... dve māsāni āgametu... ekaṃ māsaṃ āgametu... addhamāsaṃ  āgametu, addhamāsassa accayena mayampi agārasmā anagāriyaṃ  pabbajissāma, atha yā te gati, sā no gati bhavissatī''ti.</p>
              <p>[03] ```aticiraṃ kho, bho, addhamāso, nāhaṃ sakkomi bhavante addhamāsaṃ  āgametuṃ. ko nu kho pana, bho, jānāti jīvitānaṃ! gamanīyo  samparāyo, mantāyaṃ boddhabbaṃ, kattabbaṃ kusalaṃ, caritabbaṃ brahmacariyaṃ,  natthi jātassa amaraṇaṃ. yathā kho pana me sutaṃ brahmuno āmagandhe  bhāsamānassa, te na sunimmadayā agāraṃ ajjhāvasatā, pabbajissāmahaṃ,  bho, agārasmā anagāriya''nti. ``tena ^a^P2.0248^ea^ hi bhavaṃ govindo sattāhaṃ  āgametu, yāva mayaṃ sake puttabhātaro rajjena {rajje (syā0)} anusāsissāma,  sattāhassa ^a^M2.0199^ea^ accayena mayampi agārasmā anagāriyaṃ pabbajissāma, atha  yā te gati, sā no gati bhavissatī''ti. ``na ciraṃ kho, bho,  sattāhaṃ, āgamessāmahaṃ bhavante sattāha''nti. </p>
            </h4>
            <h4>
              <h4n> brāhmaṇamahāsālādīnaṃ āmantanā </h4n>
              <p>[03] 324^b^.^eb^ ``atha kho, bho, mahāgovindo brāhmaṇo yena te  satta ca brāhmaṇamahāsālā ^a^T2.0282^ea^ satta ca nhātakasatāni tenupasaṅkami;  upasaṅkamitvā te satta ca brāhmaṇamahāsāle satta ca nhātakasatāni ^a^V2.0182^ea^   etadavoca -- ``aññaṃ dāni bhavanto ācariyaṃ pariyesantu, yo  bhavantānaṃ mante vācessati. icchāmahaṃ, bho, agārasmā anagāriyaṃ  pabbajituṃ. yathā kho pana me sutaṃ brahmuno āmagandhe bhāsamānassa.  te na sunimmadayā agāraṃ ajjhāvasatā, pabbajissāmahaṃ, bho,  agārasmā anagāriya''nti. ``mā bhavaṃ govindo agārasmā anagāriyaṃ  pabbaji. pabbajjā, bho, appesakkhā ca appalābhā ca; brahmaññaṃ  mahesakkhañca mahālābhañcā''ti. ``mā bhavanto evaṃ avacuttha -- ``pabbajjā  appesakkhā ca appalābhā ca, brahmaññaṃ mahesakkhañca mahālābhañcā''ti.  ko nu kho, bho, aññatra mayā mahesakkhataro vā mahālābhataro vā!  ahañhi, bho, etarahi rājāva raññaṃ brahmāva brāhmaṇānaṃ {brahmānaṃ (sī0 pī0  ka0)} devatāva  gahapatikānaṃ. tamahaṃ sabbaṃ pahāya agārasmā anagāriyaṃ  pabbajissāmi. yathā kho pana me sutaṃ brahmuno āmagandhe  bhāsamānassa, te na sunimmadayā agāraṃ ^a^P2.0249^ea^ ajjhāvasatā.  pabbajissāmahaṃ, bho, agārasmā anagāriya''nti. ``sace bhavaṃ govindo  agārasmā anagāriyaṃ pabbajissati, mayampi agārasmā anagāriyaṃ  pabbajissāma, atha yā te gati, sā no gati bhavissatī''ti. </p>
            </h4>
            <h4>
              <h4n> bhariyānaṃ āmantanā </h4n>
              <p>[03] 325^b^.^eb^ ``atha kho, bho, mahāgovindo brāhmaṇo yena  cattārīsā bhariyā ^a^T2.0283^ea^ sādisiyo tenupasaṅkami; upasaṅkamitvā cattārīsā  bhariyā sādisiyo etadavoca -- ``yā bhotīnaṃ icchati, sakāni vā  ñātikulāni gacchatu aññaṃ vā bhattāraṃ pariyesatu. icchāmahaṃ, bhotī,  agārasmā ^a^M2.0200^ea^ anagāriyaṃ pabbajituṃ. yathā kho pana me sutaṃ brahmuno  āmagandhe bhāsamānassa, te na sunimmadayā agāraṃ ajjhāvasatā.  pabbajissāmahaṃ, bhotī, agārasmā anagāriya''nti. ``tvaññeva no ñāti  ñātikāmānaṃ, tvaṃ pana bhattā bhattukāmānaṃ. sace bhavaṃ govindo  agārasmā anagāriyaṃ pabbajissati, mayampi agārasmā anagāriyaṃ  pabbajissāma, atha yā te gati, sā no gati bhavissatī''ti. </p>
            </h4>
            <h4>
              <h4n> mahāgovindapabbajjā </h4n>
              <p>[03] 326^b^.^eb^ ``atha kho, bho, mahāgovindo brāhmaṇo tassa  sattāhassa accayena kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbaji. pabbajitaṃ pana  mahāgovindaṃ brāhmaṇaṃ satta ca rājāno khattiyā muddhāvasittā satta ca  brāhmaṇamahāsālā satta ca nhātakasatāni cattārīsā ca bhariyā  sādisiyo anekāni ca khattiyasahassāni anekāni ^a^V2.0183^ea^ ca  brāhmaṇasahassāni anekāni ca gahapatisahassāni anekehi ca  itthāgārehi itthiyo kesamassuṃ ohāretvā kāsāyāni vatthāni  acchādetvā mahāgovindaṃ brāhmaṇaṃ agārasmā anagāriyaṃ pabbajitaṃ  anupabbajiṃsu. tāya sudaṃ, bho, parisāya parivuto mahāgovindo  brāhmaṇo gāmanigamarājadhānīsu ^a^P2.0250^ea^ cārikaṃ carati. yaṃ kho pana, bho,  tena samayena mahāgovindo brāhmaṇo ^a^T2.0284^ea^ gāmaṃ vā nigamaṃ vā upasaṅkamati,  tattha rājāva hoti raññaṃ, brahmāva brāhmaṇānaṃ, devatāva gahapatikānaṃ.  tena kho pana samayena manussā khipanti vā upakkhalanti vā te  evamāhaṃsu -- ``namatthu mahāgovindassa brāhmaṇassa, namatthu satta  purohitassā'''ti. </p>
              <p>[03] 327^b^.^eb^ ``mahāgovindo, bho, brāhmaṇo mettāsahagatena  cetasā ekaṃ disaṃ pharitvā vihāsi, tathā dutiyaṃ, tathā tatiyaṃ, tathā  catutthaṃ. iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena appamāṇena averena  abyāpajjena pharitvā vihāsi. karuṇāsahagatena cetasā...pe0...  muditāsahagatena cetasā...pe0... upekkhāsahagatena cetasā...pe0...  abyāpajjena pharitvā vihāsi sāvakānañca brahmalokasahabyatāya maggaṃ  desesi. </p>
              <p>[03] 328^b^.^eb^ ``ye ^a^M2.0201^ea^ kho pana, bho, tena samayena  mahāgovindassa brāhmaṇassa sāvakā sabbena sabbaṃ sāsanaṃ ājāniṃsu.  te kāyassa bhedā paraṃ maraṇā sugatiṃ brahmalokaṃ upapajjiṃsu. ye na  sabbena sabbaṃ sāsanaṃ ājāniṃsu, te kāyassa bhedā paraṃ maraṇā  appekacce paranimmitavasavattīnaṃ devānaṃ sahabyataṃ upapajjiṃsu; appekacce  nimmānaratīnaṃ devānaṃ sahabyataṃ upapajjiṃsu; appekacce tusitānaṃ devānaṃ  sahabyataṃ upapajjiṃsu; appekacce yāmānaṃ devānaṃ sahabyataṃ ^a^P2.0251^ea^ upapajjiṃsu;  appekacce tāvatiṃsānaṃ devānaṃ sahabyataṃ upapajjiṃsu; appekacce  cātumahārājikānaṃ devānaṃ sahabyataṃ upapajjiṃsu; ye sabbanihīnaṃ kāyaṃ  paripūresuṃ ^a^T2.0285^ea^ te gandhabbakāyaṃ paripūresuṃ. iti kho, bho {pana (syā0 ka0)}, sabbesaṃyeva  tesaṃ kulaputtānaṃ amoghā pabbajjā ahosi avañjhā saphalā saudrayā'''ti. </p>
              <p>[03] 329^b^.^eb^ ``sarati taṃ bhagavā''ti? ``sarāmahaṃ,  pañcasikha. ahaṃ tena samayena mahāgovindo brāhmaṇo ahosiṃ. ahaṃ  tesaṃ sāvakānaṃ brahmalokasahabyatāya maggaṃ desesiṃ. taṃ kho pana me,  pañcasikha, brahmacariyaṃ na nibbidāya na virāgāya na nirodhāya na  upasamāya na abhiññāya na sambodhāya na nibbānāya saṃvattati,  yāvadeva brahmalokūpapattiyā.</p>
              <p>[03] idaṃ ^a^V2.0184^ea^ kho pana me, pañcasikha, brahmacariyaṃ ekantanibbidāya  virāgāya nirodhāya upasamāya abhiññāya sambodhāya nibbānāya  saṃvattati. katamañca taṃ, pañcasikha, brahmacariyaṃ ekantanibbidāya  virāgāya nirodhāya upasamāya abhiññāya sambodhāya nibbānāya  saṃvattati? ayameva ariyo aṭṭhaṅgiko maggo. seyyathidaṃ --  sammādiṭṭhi sammāsaṅkappo sammāvācā sammākammanto sammāājīvo  sammāvāyāmo sammāsati sammāsamādhi. idaṃ kho taṃ, pañcasikha,  brahmacariyaṃ ekantanibbidāya virāgāya nirodhāya upasamāya abhiññāya  sambodhāya nibbānāya saṃvattati. </p>
              <p>[03] 330^b^.^eb^ ``ye kho pana me, pañcasikha, sāvakā sabbena  sabbaṃ sāsanaṃ ājānanti, te āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā ^a^P2.0252^ea^ sacchikatvā upasampajja  viharanti; ye na sabbena ^a^T2.0286^ea^ sabbaṃ sāsanaṃ ājānanti, te pañcannaṃ  orambhāgiyānaṃ saṃyojanānaṃ parikkhayā ^a^M2.0202^ea^ opapātikā honti tattha  parinibbāyino anāvattidhammā tasmā lokā. ye na sabbena sabbaṃ  sāsanaṃ ājānanti, appekacce tiṇṇaṃ saṃyojanānaṃ parikkhayā  rāgadosamohānaṃ tanuttā sakadāgāmino honti sakideva imaṃ lokaṃ  āgantvā dukkhassantaṃ karissanti {karonti (sī0 pī0)}. ye na sabbena sabbaṃ sāsanaṃ  ājānanti, appekacce tiṇṇaṃ saṃyojanānaṃ parikkhayā sotāpannā honti  avinipātadhammā niyatā sambodhiparāyaṇā. iti kho, pañcasikha,  sabbesaṃyeva imesaṃ kulaputtānaṃ amoghā pabbajjā {pabbajā ahosi (ka0)} avañjhā saphalā  saudrayā''ti.</p>
              <p>[03] idamavoca bhagavā. attamano pañcasikho gandhabbaputto bhagavato  bhāsitaṃ abhinanditvā anumoditvā bhagavantaṃ abhivādetvā padakkhiṇaṃ  katvā tatthevantaradhāyīti. </p>
              <p>[06] mahāgovindasuttaṃ niṭṭhitaṃ chaṭṭhaṃ. </p>
            </h4>
          </h3>
        </h2>
        <h2>
          <h2n> 7. mahāsamayasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 331^b^.^eb^ evaṃ ^a^T2.0287^ea^  ^a^M2.0203^ea^ ^a^V2.0185^ea^ me ^a^P2.0253^ea^ sutaṃ  -- ekaṃ samayaṃ bhagavā sakkesu  viharati kapilavatthusmiṃ mahāvane mahatā bhikkhusaṅghena saddhiṃ  pañcamattehi bhikkhusatehi sabbeheva arahantehi; dasahi ca lokadhātūhi  devatā yebhuyyena sannipatitā honti bhagavantaṃ dassanāya  bhikkhusaṅghañca. atha kho catunnaṃ suddhāvāsakāyikānaṃ devatānaṃ {devānaṃ (sī0  syā0 pī0)}  etadahosi -- ``ayaṃ kho bhagavā sakkesu viharati kapilavatthusmiṃ  mahāvane mahatā bhikkhusaṅghena saddhiṃ pañcamattehi bhikkhusatehi  sabbeheva arahantehi; dasahi ca lokadhātūhi devatā yebhuyyena  sannipatitā honti bhagavantaṃ dassanāya bhikkhusaṅghañca. yaṃnūna  mayampi yena bhagavā tenupasaṅkameyyāma; upasaṅkamitvā bhagavato santike  paccekaṃ gāthaṃ {paccekagāthaṃ (sī0 syā0 pī0), paccekagāthā (ka0 sī0)} bhāseyyāmā''ti. </p>
              <p>[03] 332^b^.^eb^ atha kho tā devatā seyyathāpi nāma balavā  puriso samiñjitaṃ vā bāhaṃ pasāreyya pasāritaṃ vā bāhaṃ samiñjeyya ^a^P2.0254^ea^,  evameva suddhāvāsesu devesu antarahitā bhagavato purato pāturahesuṃ.  atha kho tā devatā bhagavantaṃ abhivādetvā ekamantaṃ aṭṭhaṃsu. ekamantaṃ  ṭhitā kho ekā devatā bhagavato santike imaṃ gāthaṃ abhāsi -- </p>
              <p>[21] ``mahāsamayo pavanasmiṃ, devakāyā samāgatā. </p>
              <p>[22] āgatamha ^a^T2.0288^ea^ imaṃ dhammasamayaṃ, dakkhitāye  aparājitasaṅgha''nti..</p>
              <p>[03] atha kho aparā devatā bhagavato santike imaṃ gāthaṃ abhāsi -- </p>
              <p>[21] ``tatra bhikkhavo samādahaṃsu, cittamattano ujukaṃ akaṃsu {ujukamakaṃsu  (sī0 syā0 pī0)}. </p>
              <p>[22] sārathīva nettāni gahetvā, indriyāni rakkhanti  paṇḍitā''ti..</p>
              <p>[03] atha ^a^V2.0186^ea^ kho aparā devatā bhagavato santike imaṃ gāthaṃ abhāsi -- </p>
              <p>[21] ``chetvā khīlaṃ chetvā palighaṃ, indakhīlaṃ ūhacca {uhacca (ka0)} manejā. </p>
              <p>[22] te caranti suddhā vimalā, cakkhumatā sudantā  susunāgā''ti..</p>
              <p>[03] atha ^a^M2.0204^ea^ ^a^P2.0255^ea^ kho aparā devatā bhagavato santike imaṃ gāthaṃ abhāsi -- </p>
              <p>[21] ``yekeci buddhaṃ saraṇaṃ gatāse, na te gamissanti  apāyabhūmiṃ. </p>
              <p>[22] pahāya mānusaṃ dehaṃ, devakāyaṃ paripūressantī''ti.. </p>
            </h4>
            <h4>
              <h4n> devatāsannipātā </h4n>
              <p>[03] 333^b^.^eb^ atha kho bhagavā bhikkhū āmantesi --  ``yebhuyyena, bhikkhave, dasasu lokadhātūsu devatā sannipatitā honti {( )  sī0 ipotthakesu natthi},   tathāgataṃ dassanāya bhikkhusaṅghañca ^a^T2.0289^ea^. yepi te, bhikkhave, ahesuṃ  atītamaddhānaṃ arahanto sammāsambuddhā, tesampi bhagavantānaṃ  etaṃparamāyeva {etaparamāyeva (sī0 syā0 pī0)} devatā sannipatitā ahesuṃ seyyathāpi mayhaṃ etarahi.  yepi te, bhikkhave, bhavissanti anāgatamaddhānaṃ arahanto  sammāsambuddhā, tesampi bhagavantānaṃ etaṃparamāyeva devatā sannipatitā  bhavissanti seyyathāpi mayhaṃ etarahi. ācikkhissāmi, bhikkhave,  devakāyānaṃ nāmāni; kittayissāmi, bhikkhave, devakāyānaṃ nāmāni;  desessāmi, bhikkhave, devakāyānaṃ nāmāni. taṃ suṇātha, sādhukaṃ  manasikarotha, bhāsissāmī''ti. ``evaṃ, bhante''ti kho te bhikkhū  bhagavato paccassosuṃ. </p>
              <p>[03] 334^b^.^eb^ bhagavā etadavoca -- </p>
              <p>[21] ``silokamanukassāmi, yattha bhummā tadassitā. </p>
              <p>[22] ye sitā girigabbharaṃ, pahitattā samāhitā.. </p>
              <p>[21] ``puthūsīhāva sallīnā, lomahaṃsābhisambhuno. </p>
              <p>[22] odātamanasā suddhā, vippasannamanāvilā'' {vippasannāmanāvilā (pī0  ka0)}.. </p>
              <p>[21] bhiyyo ^a^V2.0187^ea^ ^a^P2.0256^ea^ pañcasate ñatvā, vane kāpilavatthave. </p>
              <p>[22] tato āmantayī satthā, sāvake sāsane rate.. </p>
              <p>[21] ``devakāyā abhikkantā, te vijānātha bhikkhavo''. </p>
              <p>[22] te ca ātappamakaruṃ, sutvā buddhassa sāsanaṃ.. </p>
              <p>[21] tesaṃ pāturahu ñāṇaṃ, amanussānadassanaṃ. </p>
              <p>[22] appeke satamaddakkhuṃ, sahassaṃ atha sattariṃ.. </p>
              <p>[21] sataṃ ^a^M2.0205^ea^ eke sahassānaṃ, amanussānamaddasuṃ. </p>
              <p>[22] appekenantamaddakkhuṃ ^a^T2.0290^ea^, disā sabbā phuṭā ahuṃ.. </p>
              <p>[21] tañca sabbaṃ abhiññāya, vavatthitvāna {vavakkhitvāna (sī0 syā0 pī0),  avekkhitvāna (ṭīkā)} cakkhumā. </p>
              <p>[22] tato āmantayī satthā, sāvake sāsane rate.. </p>
              <p>[21] ``devakāyā abhikkantā, te vijānātha bhikkhavo. </p>
              <p>[22] ye vohaṃ kittayissāmi, girāhi anupubbaso.. </p>
              <p>[03] 335^b^.^eb^``sattasahassā te yakkhā, bhummā kāpilavatthavā. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``chasahassā hemavatā, yakkhā nānattavaṇṇino. </p>
              <p>[27] iddhimanto jutīmanto {jutīmanto (sī0 pī0)}, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``sātāgirā tisahassā, yakkhā nānattavaṇṇino. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``iccete ^a^V2.0188^ea^ soḷasasahassā, yakkhā nānattavaṇṇino. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``vessāmittā ^a^P2.0257^ea^ pañcasatā, yakkhā nānattavaṇṇino. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā ^a^T2.0291^ea^ abhikkāmuṃ, bhikkhūnaṃ samitiṃ vanaṃ.. </p>
              <p>[21] ``kumbhīro rājagahiko, vepullassa nivesanaṃ. </p>
              <p>[27] bhiyyo naṃ satasahassaṃ, yakkhānaṃ payirupāsati. </p>
              <p>[22] kumbhīro rājagahiko, sopāgā samitiṃ vanaṃ.. </p>
              <p>[03] 336^b^.^eb^``purimañca disaṃ rājā, dhataraṭṭho pasāsati. </p>
              <p>[22] gandhabbānaṃ adhipati, mahārājā yasassiso.. </p>
              <p>[21] ``puttāpi ^a^M2.0206^ea^ tassa bahavo, indanāmā mahabbalā. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``dakkhiṇañca disaṃ rājā, virūḷho taṃ pasāsati {tappasāsati  (syā0)}. </p>
              <p>[22] kumbhaṇḍānaṃ adhipati, mahārājā yasassiso.. </p>
              <p>[21] ``puttāpi tassa bahavo, indanāmā mahabbalā. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``pacchimañca disaṃ rājā, virūpakkho pasāsati. </p>
              <p>[22] nāgānañca adhipati, mahārājā yasassiso.. </p>
              <p>[21] ``puttāpi ^a^V2.0189^ea^ ^a^P2.0258^ea^ tassa bahavo, indanāmā mahabbalā. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā ^a^T2.0292^ea^ abhikkāmuṃ, bhikkhūnaṃ samitiṃ vanaṃ.. </p>
              <p>[21] ``uttarañca disaṃ rājā, kuvero taṃ pasāsati. </p>
              <p>[22] yakkhānañca adhipati, mahārājā yasassiso.. </p>
              <p>[21] ``puttāpi tassa bahavo, indanāmā mahabbalā. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``purimaṃ disaṃ dhataraṭṭho, dakkhiṇena virūḷhako. </p>
              <p>[22] pacchimena virūpakkho, kuvero uttaraṃ disaṃ.. </p>
              <p>[21] ``cattāro te mahārājā, samantā caturo disā. </p>
              <p>[22] daddallamānā {daddaḷhamānā (ka0)} aṭṭhaṃsu, vane kāpilavatthave.. </p>
              <p>[03] 337^b^.^eb^``tesaṃ māyāvino dāsā, āguṃ {āgū (syā0), āgu (sī0  pī0) evamuparipi} vañcanikā saṭhā. </p>
              <p>[22] māyā kuṭeṇḍu viṭeṇḍu {veṭeṇḍu (sī0 syā0 pī0)}, viṭucca {viṭū ca  (syā0)} viṭuṭo saha.. </p>
              <p>[21] ``candano kāmaseṭṭho ca, kinnighaṇḍu {kinnughaṇḍu (sī0 syā0 pī0)} nighaṇḍu ca. </p>
              <p>[22] panādo opamañño ca, devasūto ca mātali.. </p>
              <p>[21] ``cittaseno ^a^M2.0207^ea^ ca gandhabbo, naḷorājā janesabho {janosabho  (syā0)}. </p>
              <p>[22] āgā pañcasikho ceva, timbarū sūriyavaccasā {suriyavaccasā (sī0  pī0)}.. </p>
              <p>[21] ``ete caññe ca rājāno, gandhabbā saha rājubhi. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[03] 338^b^.^eb^``athāguṃ ^a^V2.0190^ea^ nāgasā nāgā, vesālā sahatacchakā. </p>
              <p>[22] kambalassatarā ^a^T2.0293^ea^ āguṃ, pāyāgā saha ñātibhi.. </p>
              <p>[21] ``yāmunā dhataraṭṭhā ca, āgū nāgā yasassino. </p>
              <p>[22] erāvaṇo mahānāgo, sopāgā samitiṃ vanaṃ.. </p>
              <p>[21] ``ye nāgarāje sahasā haranti, dibbā dijā pakkhi  visuddhacakkhū. </p>
              <p>[22] vehāyasā ^a^P2.0259^ea^ {vehāsayā (sī0 pī0)} te vanamajjhapattā, citrā supaṇṇā iti tesa  nāmaṃ.. </p>
              <p>[21] ``abhayaṃ tadā nāgarājānamāsi, supaṇṇato khemamakāsi  buddho. </p>
              <p>[22] saṇhāhi vācāhi upavhayantā, nāgā supaṇṇā  saraṇamakaṃsu buddhaṃ.. </p>
              <p>[03] 339^b^.^eb^``jitā vajirahatthena, samuddaṃ asurāsitā. </p>
              <p>[22] bhātaro vāsavassete, iddhimanto yasassino.. </p>
              <p>[21] ``kālakañcā mahābhismā {kālakañjā mahābhiṃsā (sī0 pī0)}, asurā dānaveghasā. </p>
              <p>[22] vepacitti sucitti ca, pahārādo namucī saha.. </p>
              <p>[21] ``satañca baliputtānaṃ, sabbe verocanāmakā. </p>
              <p>[27] sannayhitvā balisenaṃ {balīsenaṃ (syā0)}, rāhubhaddamupāgamuṃ. </p>
              <p>[22] samayodāni bhaddante, bhikkhūnaṃ samitiṃ vanaṃ.. </p>
              <p>[03] 340^b^.^eb^``āpo ca devā pathavī, tejo vāyo tadāgamuṃ. </p>
              <p>[22] varuṇā vāraṇā {vāruṇā (syā0)} devā, somo ca yasasā saha.. </p>
              <p>[21] ``mettā ^a^T2.0294^ea^ karuṇā kāyikā, āguṃ devā yasassino. </p>
              <p>[22] dasete dasadhā kāyā, sabbe nānattavaṇṇino.. </p>
              <p>[21] ``iddhimanto ^a^M2.0208^ea^ jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``veṇḍudevā ^a^V2.0191^ea^ sahali ca {veṇhūca devā sahalīca (sī0 pī0)},   asamā ca duve yamā. </p>
              <p>[22] candassūpanisā devā, candamāguṃ purakkhatvā.. </p>
              <p>[21] ``sūriyassūpanisā {suriyassūpanisā (sī0 syā0 pī0)} devā, sūriyamāguṃ purakkhatvā. </p>
              <p>[22] nakkhattāni purakkhatvā, āguṃ mandavalāhakā.. </p>
              <p>[21] ``vasūnaṃ ^a^P2.0260^ea^ vāsavo seṭṭho, sakkopāgā purindado. </p>
              <p>[22] dasete dasadhā kāyā, sabbe nānattavaṇṇino.. </p>
              <p>[21] ``iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``athāguṃ sahabhū devā, jalamaggisikhāriva. </p>
              <p>[22] ariṭṭhakā ca rojā ca, umāpupphanibhāsino.. </p>
              <p>[21] ``varuṇā sahadhammā ca, accutā ca anejakā. </p>
              <p>[27] sūleyyarucirā āguṃ, āguṃ vāsavanesino. </p>
              <p>[22] dasete dasadhā kāyā, sabbe nānattavaṇṇino.. </p>
              <p>[21] ``iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``samānā mahāsamanā, mānusā mānusuttamā. </p>
              <p>[22] khiḍḍāpadosikā ^a^T2.0295^ea^ āguṃ, āguṃ manopadosikā.. </p>
              <p>[21] ``athāguṃ harayo devā, ye ca lohitavāsino. </p>
              <p>[27] pāragā mahāpāragā, āguṃ devā yasassino. </p>
              <p>[22] dasete dasadhā kāyā, sabbe nānattavaṇṇino.. </p>
              <p>[21] ``iddhimanto ^a^V2.0192^ea^ jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``sukkā karambhā {karumhā (sī0 syā0 pī0)} aruṇā, āguṃ veghanasā saha. </p>
              <p>[22] odātagayhā pāmokkhā, āguṃ devā vicakkhaṇā.. </p>
              <p>[21] ``sadāmattā ^a^M2.0209^ea^ hāragajā, missakā ca yasassino. </p>
              <p>[22] thanayaṃ āga pajjunno, yo disā abhivassati.. </p>
              <p>[21] ``dasete dasadhā kāyā, sabbe nānattavaṇṇino. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``khemiyā ^a^P2.0261^ea^ tusitā yāmā, kaṭṭhakā ca yasassino. </p>
              <p>[27] lambītakā lāmaseṭṭhā, jotināmā ca āsavā. </p>
              <p>[22] nimmānaratino āguṃ, athāguṃ paranimmitā.. </p>
              <p>[21] ``dasete dasadhā kāyā, sabbe nānattavaṇṇino. </p>
              <p>[27] iddhimanto jutimanto, vaṇṇavanto yasassino. </p>
              <p>[22] modamānā abhikkāmuṃ, bhikkhūnaṃ samitiṃ vanaṃ.. </p>
              <p>[21] ``saṭṭhete ^a^T2.0296^ea^ devanikāyā, sabbe nānattavaṇṇino. </p>
              <p>[22] nāmanvayena āgacchuṃ {āgañchuṃ (sī0 syā0 pī0)}, ye caññe sadisā saha.. </p>
              <p>[21] ```pavuṭṭhajātimakhilaṃ {pavutthajātiṃ akhilaṃ (sī0 pī0)}, oghatiṇṇamanāsavaṃ. </p>
              <p>[22] dakkhemoghataraṃ nāgaṃ, candaṃva asitātigaṃ'.. </p>
              <p>[03] 341^b^.^eb^``subrahmā paramatto ca {paramattho ca (ka0)}, puttā iddhimato saha. </p>
              <p>[22] sanaṅkumāro tisso ca, sopāga samitiṃ vanaṃ.. </p>
              <p>[21] ``sahassaṃ ^a^V2.0193^ea^ brahmalokānaṃ, mahābrahmābhitiṭṭhati. </p>
              <p>[22] upapanno jutimanto, bhismākāyo yasassiso.. </p>
              <p>[21] ``dasettha issarā āguṃ, paccekavasavattino. </p>
              <p>[22] tesañca majjhato āga, hārito parivārito.. </p>
              <p>[03] 342^b^.^eb^``te ca sabbe abhikkante, sainde {sinde (syā0)} deve sabrahmake. </p>
              <p>[22] mārasenā abhikkāmi, passa kaṇhassa mandiyaṃ.. </p>
              <p>[21] ```etha ^a^P2.0262^ea^ gaṇhatha bandhatha, rāgena baddhamatthu vo. </p>
              <p>[22] samantā parivāretha, mā vo muñcittha koci naṃ'.. </p>
              <p>[21] ``iti ^a^M2.0210^ea^ tattha mahāseno, kaṇho senaṃ apesayi. </p>
              <p>[22] pāṇinā talamāhacca, saraṃ katvāna bheravaṃ.. </p>
              <p>[21] ``yathā pāvussako megho, thanayanto savijjuko. +</p>
              <p>[22] tadā so paccudāvatti, saṅkuddho asayaṃvase {asayaṃvasī (sī0 pī0)}.. </p>
              <p>[03] 343^b^.^eb^ tañca sabbaṃ abhiññāya, vavatthitvāna  cakkhumā. </p>
              <p>[22] tato ^a^T2.0297^ea^ āmantayī satthā, sāvake sāsane rate.. </p>
              <p>[21] ``mārasenā abhikkantā, te vijānātha bhikkhavo. </p>
              <p>[27] te ca ātappamakaruṃ, sutvā buddhassa sāsanaṃ. </p>
              <p>[22] vītarāgehi pakkāmuṃ, nesaṃ lomāpi iñjayuṃ.. </p>
              <p>[21] ```sabbe vijitasaṅgāmā, bhayātītā yasassino. </p>
              <p>[22] modanti saha bhūtehi, sāvakā te janesutā''ti.. </p>
              <p>[06] mahāsamayasuttaṃ niṭṭhitaṃ sattamaṃ. </p>
            </h4>
          </h3>
        </h2>
        <h2>
          <h2n> 8. sakkapañhasuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 344^b^.^eb^ evaṃ ^a^T2.0298^ea^ ^a^M2.0211^ea^ ^a^V2.0194^ea^ ^a^P2.0264^ea^ me sutaṃ  -- ekaṃ samayaṃ bhagavā magadhesu  viharati, pācīnato rājagahassa ambasaṇḍā nāma brāhmaṇagāmo,  tassuttarato vediyake pabbate indasālaguhāyaṃ. tena kho pana samayena  sakkassa devānamindassa ussukkaṃ udapādi bhagavantaṃ dassanāya. atha  kho sakkassa devānamindassa etadahosi -- ``kahaṃ nu kho bhagavā  etarahi viharati arahaṃ sammāsambuddho''ti? addasā kho sakko  devānamindo bhagavantaṃ magadhesu viharantaṃ pācīnato rājagahassa  ambasaṇḍā nāma brāhmaṇagāmo, tassuttarato vediyake pabbate  indasālaguhāyaṃ. disvāna deve tāvatiṃse āmantesi -- ``ayaṃ,  mārisā, bhagavā magadhesu viharati, pācīnato rājagahassa ambasaṇḍā  nāma brāhmaṇagāmo, tassuttarato vediyake pabbate indasālaguhāyaṃ.  yadi pana, mārisā, mayaṃ taṃ bhagavantaṃ dassanāya upasaṅkameyyāma  arahantaṃ sammāsambuddha''nti? ``evaṃ bhaddantavā''ti kho devā  tāvatiṃsā sakkassa devānamindassa paccassosuṃ. </p>
              <p>[03] 345^b^.^eb^ atha kho sakko devānamindo pañcasikhaṃ gandhabbadevaputtaṃ  {gandhabbaputtaṃ (syā0)} āmantesi -- ``ayaṃ, tāta  pañcasikha, bhagavā magadhesu viharati pācīnato rājagahassa ambasaṇḍā  nāma brāhmaṇagāmo, tassuttarato vediyake pabbate indasālaguhāyaṃ.  yadi pana ^a^T2.0299^ea^, tāta pañcasikha, mayaṃ taṃ bhagavantaṃ dassanāya  upasaṅkameyyāma arahantaṃ sammāsambuddha''nti? ``evaṃ bhaddantavā''ti  kho pañcasikho gandhabbadevaputto sakkassa devānamindassa paṭissutvā  beluvapaṇḍuvīṇaṃ ādāya sakkassa devānamindassa anucariyaṃ upāgami. </p>
              <p>[03] 346^b^.^eb^ atha kho sakko devānamindo devehi tāvatiṃsehi  parivuto pañcasikhena gandhabbadevaputtena purakkhato seyyathāpi nāma  balavā puriso samiñjitaṃ vā bāhaṃ pasāreyya pasāritaṃ vā bāhaṃ  samiñjeyya; evameva devesu tāvatiṃsesu antarahito magadhesu pācīnato  rājagahassa ambasaṇḍā nāma brāhmaṇagāmo, tassuttarato vediyake pabbate  paccuṭṭhāsi. tena kho pana ^a^V2.0195^ea^ samayena vediyako pabbato ^a^M2.0212^ea^ atiriva  obhāsajāto hoti ambasaṇḍā ca brāhmaṇagāmo yathā taṃ devānaṃ  devānubhāvena. apissudaṃ parito gāmesu manussā evamāhaṃsu --  ``ādittassu nāmajja vediyako pabbato jhāyatisu {jhāyatassu (syā0),  pajjhāyitassu (sī0 pī0)} nāmajja vediyako  pabbato jalatisu {jalatassu (syā0), jalitassu (sī0 pī0)} nāmajja vediyako pabbato kiṃsu nāmajja vediyako  pabbato atiriva obhāsajāto ambasaṇḍā ca brāhmaṇagāmo''ti  saṃviggā lomahaṭṭhajātā ahesuṃ. </p>
              <p>[03] 347^b^.^eb^ atha kho sakko devānamindo pañcasikhaṃ  gandhabbadevaputtaṃ āmantesi -- ``durupasaṅkamā ^a^P2.0265^ea^ kho, tāta pañcasikha,  tathāgatā mādisena, jhāyī jhānaratā, tadantaraṃ {tadanantaraṃ (sī0 syā0 pī0  ka0)} paṭisallīnā. yadi  pana tvaṃ, tāta pañcasikha, bhagavantaṃ paṭhamaṃ pasādeyyāsi, tayā, tāta,  paṭhamaṃ pasāditaṃ pacchā mayaṃ ^a^T2.0300^ea^ taṃ bhagavantaṃ dassanāya upasaṅkameyyāma  arahantaṃ sammāsambuddha''nti. ``evaṃ bhaddantavā''ti kho pañcasikho  gandhabbadevaputto sakkassa devānamindassa paṭissutvā beluvapaṇḍuvīṇaṃ  ādāya yena indasālaguhā tenupasaṅkami; upasaṅkamitvā ``ettāvatā me  bhagavā neva atidūre bhavissati nāccāsanne, saddañca me sossatī''ti  ekamantaṃ aṭṭhāsi. </p>
            </h4>
            <h4>
              <h4n> pañcasikhagītagāthā </h4n>
              <p>[03] 348^b^.^eb^ ekamantaṃ ṭhito kho pañcasikho  gandhabbadevaputto beluvapaṇḍuvīṇaṃ {veḷuvapaṇḍuvīṇaṃ ādāya (syā0)} assāvesi, imā ca gāthā abhāsi  buddhūpasañhitā dhammūpasañhitā saṅghūpasañhitā arahantūpasañhitā  kāmūpasañhitā -- </p>
              <p>[21] ``vande te pitaraṃ bhadde, timbaruṃ sūriyavacchase. </p>
              <p>[22] yena jātāsi kalyāṇī, ānandajananī mama.. </p>
              <p>[21] ``vātova sedataṃ kanto, pānīyaṃva pipāsato. </p>
              <p>[22] aṅgīrasi piyāmesi, dhammo arahatāmiva.. </p>
              <p>[21] ``āturasseva ^a^P2.0266^ea^ bhesajjaṃ, bhojanaṃva jighacchato. </p>
              <p>[22] parinibbāpaya maṃ bhadde, jalantamiva vārinā.. </p>
              <p>[21] ``sītodakaṃ ^a^M2.0213^ea^ ^a^V2.0196^ea^ pokkharaṇiṃ, yuttaṃ kiñjakkhareṇunā. </p>
              <p>[22] nāgo ghammābhitattova, ogāhe te thanūdaraṃ.. </p>
              <p>[21] ``accaṅkusova nāgova, jitaṃ me tuttatomaraṃ. </p>
              <p>[22] kāraṇaṃ nappajānāmi, sammatto lakkhaṇūruyā.. </p>
              <p>[21] ``tayi ^a^T2.0301^ea^ gedhitacittosmi, cittaṃ vipariṇāmitaṃ. </p>
              <p>[22] paṭigantuṃ na sakkomi, vaṅkaghastova ambujo.. </p>
              <p>[21] ``vāmūru saja maṃ bhadde, saja maṃ mandalocane. </p>
              <p>[22] palissaja maṃ kalyāṇi, etaṃ me abhipatthitaṃ.. </p>
              <p>[21] ``appako vata me santo, kāmo vellitakesiyā. </p>
              <p>[22] anekabhāvo samuppādi, arahanteva dakkhiṇā.. </p>
              <p>[21] ``yaṃ me atthi kataṃ puññaṃ, arahantesu tādisu. </p>
              <p>[22] taṃ me sabbaṅgakalyāṇi, tayā saddhiṃ vipaccataṃ.. </p>
              <p>[21] ``yaṃ ^a^P2.0267^ea^ me atthi kataṃ puññaṃ, asmiṃ pathavimaṇḍale. </p>
              <p>[22] taṃ me sabbaṅgakalyāṇi, tayā saddhiṃ vipaccataṃ.. </p>
              <p>[21] ``sakyaputtova jhānena, ekodi nipako sato. </p>
              <p>[22] amataṃ muni jigīsāno {jigiṃsāno (sī0 syā0 pī0)}, tamahaṃ sūriyavacchase.. </p>
              <p>[21] ``yathāpi muni nandeyya, patvā sambodhimuttamaṃ. </p>
              <p>[22] evaṃ nandeyyaṃ kalyāṇi, missībhāvaṃ gato tayā.. </p>
              <p>[21] ``sakko ce me varaṃ dajjā, tāvatiṃsānamissaro. </p>
              <p>[22] tāhaṃ bhadde vareyyāhe, evaṃ kāmo daḷho mama.. </p>
              <p>[21] ``sālaṃva ^a^V2.0197^ea^ na ciraṃ phullaṃ, pitaraṃ te sumedhase. </p>
              <p>[22] vandamāno namassāmi, yassā setādisī pajā''ti.. </p>
              <p>[03] 349^b^.^eb^ evaṃ vutte bhagavā pañcasikhaṃ gandhabbadevaputtaṃ  etadavoca -- ``saṃsandati ^a^T2.0302^ea^ kho te, pañcasikha, tantissaro  gītassarena, gītassaro ca tantissarena; na ca pana {neva pana (syā0)} te pañcasikha,  tantissaro gītassaraṃ ativattati, gītassaro ca tantissaraṃ. kadā  saṃyūḷhā pana te, pañcasikha, imā gāthā buddhūpasañhitā dhammūpasañhitā ^a^M2.0214^ea^   saṅghūpasañhitā arahantūpasañhitā kāmūpasañhitā''ti? ``ekamidaṃ,  bhante, samayaṃ bhagavā uruvelāyaṃ viharati najjā nerañjarāya tīre  ajapālanigrodhe paṭhamābhisambuddho ^a^P2.0268^ea^. tena kho panāhaṃ, bhante, samayena  bhaddā nāma sūriyavacchasā timbaruno gandhabbarañño dhītā,  tamabhikaṅkhāmi. sā kho pana, bhante, bhaginī parakāminī hoti;  sikhaṇḍī nāma mātalissa saṅgāhakassa putto, tamabhikaṅkhati.  yato kho ahaṃ, bhante, taṃ bhaginiṃ nālatthaṃ kenaci pariyāyena.  athāhaṃ beluvapaṇḍuvīṇaṃ ādāya yena timbaruno gandhabbarañño nivesanaṃ  tenupasaṅkamiṃ; upasaṅkamitvā beluvapaṇḍuvīṇaṃ assāvesiṃ, imā ca gāthā  abhāsiṃ buddhūpasañhitā dhammūpasañhitā saṅghūpasañhitā  arahantūpasañhitā kāmūpasañhitā -- </p>
              <p>[21] ``vande te pitaraṃ bhadde, timbaruṃ sūriyavacchase. </p>
              <p>[22] yena jātāsi kalyāṇī, ānandajananī mama.. ...pe0... </p>
              <p>[21] sālaṃva na ciraṃ phullaṃ, pitaraṃ te sumedhase. </p>
              <p>[22] vandamāno namassāmi, yassā setādisī pajā''ti..</p>
              <p>[03] ``evaṃ vutte, bhante, bhaddā sūriyavacchasā maṃ etadavoca -- `na  kho me, mārisa, so bhagavā sammukhā diṭṭho api ca sutoyeva me so  bhagavā ^a^T2.0303^ea^ devānaṃ tāvatiṃsānaṃ sudhammāyaṃ sabhāyaṃ upanaccantiyā. yato  kho tvaṃ, mārisa, taṃ bhagavantaṃ kittesi, hotu no ajja samāgamo'ti.  soyeva ^a^P2.0269^ea^ no, bhante, tassā bhaginiyā saddhiṃ samāgamo ahosi.  na ca dāni tato pacchā''ti. </p>
            </h4>
            <h4>
              <h4n> sakkūpasaṅkama </h4n>
              <p>[03] 350^b^.^eb^ atha ^a^V2.0198^ea^ kho sakkassa devānamindassa etadahosi  -- ``paṭisammodati pañcasikho gandhabbadevaputto bhagavatā, bhagavā ca  pañcasikhenā''ti. atha kho sakko devānamindo pañcasikhaṃ  gandhabbadevaputtaṃ āmantesi -- ``abhivādehi me tvaṃ, tāta pañcasikha,  bhagavantaṃ -- `sakko, bhante, devānamindo sāmacco saparijano bhagavato  pāde sirasā vandatī'ti''. ``evaṃ bhaddantavā''ti kho pañcasikho  gandhabbadevaputto sakkassa devānamindassa paṭissutvā bhagavantaṃ  abhivādeti -- ``sakko, bhante, devānamindo sāmacco saparijano  bhagavato ^a^M2.0215^ea^ pāde sirasā vandatī''ti. ``evaṃ sukhī hotu, pañcasikha,  sakko devānamindo sāmacco saparijano; sukhakāmā hi devā manussā  asurā nāgā gandhabbā ye caññe santi puthukāyā''ti. </p>
              <p>[03] 351^b^.^eb^ evañca pana tathāgatā evarūpe mahesakkhe yakkhe  abhivadanti. abhivadito sakko devānamindo bhagavato indasālaguhaṃ  pavisitvā bhagavantaṃ abhivādetvā ekamantaṃ aṭṭhāsi. devāpi  tāvatiṃsā indasālaguhaṃ pavisitvā bhagavantaṃ abhivādetvā ekamantaṃ  aṭṭhaṃsu. pañcasikhopi gandhabbadevaputto indasālaguhaṃ pavisitvā  bhagavantaṃ abhivādetvā ekamantaṃ aṭṭhāsi.</p>
              <p>[03] tena kho pana samayena indasālaguhā ^a^T2.0304^ea^ visamā santī samā  samapādi, sambādhā santī urundā {uruddā (ka0)} samapādi, andhakāro guhāyaṃ  antaradhāyi, āloko udapādi yathā taṃ devānaṃ ^a^P2.0270^ea^ devānubhāvena. </p>
              <p>[03] 352^b^.^eb^ atha kho bhagavā sakkaṃ devānamindaṃ etadavoca  -- ``acchariyamidaṃ āyasmato kosiyassa, abbhutamidaṃ āyasmato  kosiyassa tāva bahukiccassa bahukaraṇīyassa yadidaṃ idhāgamana''nti.  ``cirapaṭikāhaṃ, bhante, bhagavantaṃ dassanāya upasaṅkamitukāmo; api ca  devānaṃ tāvatiṃsānaṃ kehici kehici {kehici (syā0)} kiccakaraṇīyehi byāvaṭo; evāhaṃ  nāsakkhiṃ bhagavantaṃ dassanāya upasaṅkamituṃ. ekamidaṃ, bhante, samayaṃ  bhagavā sāvatthiyaṃ viharati salaḷāgārake. atha khvāhaṃ, bhante,  sāvatthiṃ agamāsiṃ bhagavantaṃ dassanāya. tena kho pana, bhante,  samayena bhagavā aññatarena samādhinā nisinno hoti, bhūjati {bhuñjatī ca (sī0  pī0), bhujagī (syā0)} ca  nāma vessavaṇassa mahārājassa paricārikā bhagavantaṃ paccupaṭṭhitā hoti,  pañjalikā namassamānā tiṭṭhati. atha khvāhaṃ, bhante, bhūjatiṃ  etadavocaṃ ^a^V2.0199^ea^ -- `abhivādehi me tvaṃ, bhagini, bhagavantaṃ -- ``sakko,  bhante, devānamindo ^a^T2.0305^ea^ sāmacco saparijano bhagavato pāde sirasā  vandatī''ti. evaṃ vutte, bhante, sā bhūjati maṃ etadavoca --  `akālo kho, mārisa, bhagavantaṃ dassanāya; paṭisallīno bhagavā'ti.  `tena ^a^P2.0271^ea^ hī, bhagini, yadā bhagavā tamhā samādhimhā vuṭṭhito hoti, atha  mama vacanena bhagavantaṃ abhivādehi -- ``sakko, bhante, devānamindo  ^a^M2.0216^ea^ sāmacco saparijano bhagavato pāde sirasā vandatī''ti. kacci me  sā, bhante, bhaginī bhagavantaṃ abhivādesi? sarati bhagavā tassā  bhaginiyā vacana''nti? ``abhivādesi maṃ sā, devānaminda, bhaginī,  sarāmahaṃ tassā bhaginiyā vacanaṃ. api cāhaṃ āyasmato nemisaddena  {cakkanemisaddena (syā0)}  tamhā samādhimhā vuṭṭhito''ti. ``ye te, bhante, devā amhehi paṭhamataraṃ  tāvatiṃsakāyaṃ upapannā, tesaṃ me sammukhā sutaṃ sammukhā paṭiggahitaṃ --  `yadā tathāgatā loke uppajjanti arahanto sammāsambuddhā, dibbā  kāyā paripūrenti, hāyanti asurakāyā'ti. taṃ me idaṃ, bhante,  sakkhidiṭṭhaṃ yato tathāgato loke uppanno arahaṃ sammāsambuddho, dibbā  kāyā paripūrenti, hāyanti asurakāyāti. </p>
            </h4>
            <h4>
              <h4n> gopakavatthu </h4n>
              <p>[03] 353^b^.^eb^ ``idheva, bhante, kapilavatthusmiṃ gopikā nāma  sakyadhītā ahosi buddhe pasannā dhamme pasannā saṅghe pasannā sīlesu  paripūrakārinī. sā itthittaṃ {itthicittaṃ (syā0)} virājetvā purisattaṃ  {purisacittaṃ (syā0)} bhāvetvā kāyassa  bhedā paraṃ maraṇā sugatiṃ saggaṃ lokaṃ upapannā. devānaṃ tāvatiṃsānaṃ  sahabyataṃ amhākaṃ puttattaṃ ajjhupagatā. tatrapi naṃ evaṃ jānanti --  `gopako devaputto, gopako devaputto'ti. aññepi, bhante, tayo  bhikkhū bhagavati brahmacariyaṃ caritvā hīnaṃ gandhabbakāyaṃ upapannā. te  pañcahi kāmaguṇehi samappitā samaṅgībhūtā paricārayamānā amhākaṃ  upaṭṭhānaṃ āgacchanti amhākaṃ pāricariyaṃ. te amhākaṃ upaṭṭhānaṃ āgate  amhākaṃ pāricariyaṃ gopako devaputto paṭicodesi ^a^P2.0272^ea^ -- `kutomukhā nāma  tumhe ^a^T2.0306^ea^, mārisā, tassa bhagavato dhammaṃ assuttha {āyuhittha (syā0)} -- ahañhi nāma  itthikā samānā buddhe pasannā dhamme pasannā saṅghe pasannā sīlesu  paripūrakārinī itthittaṃ virājetvā purisattaṃ bhāvetvā kāyassa bhedā  paraṃ maraṇā sugatiṃ saggaṃ lokaṃ upapannā, devānaṃ tāvatiṃsānaṃ sahabyataṃ  sakkassa devānamindassa puttattaṃ ajjhupagatā. idhāpi maṃ evaṃ jānanti  ``gopako devaputto gopako devaputto'ti. tumhe pana, mārisā,  bhagavati brahmacariyaṃ caritvā hīnaṃ gandhabbakāyaṃ upapannā. duddiṭṭharūpaṃ  vata, bho, addasāma, ye mayaṃ addasāma ^a^M2.0217^ea^ sahadhammike hīnaṃ gandhabbakāyaṃ  upapanne'ti. tesaṃ, bhante, gopakena devaputtena paṭicoditānaṃ dve ^a^V2.0200^ea^ devā  diṭṭheva dhamme satiṃ paṭilabhiṃsu kāyaṃ brahmapurohitaṃ, eko pana devo  kāme ajjhāvasi. </p>
              <p>[03] 354^b^.^eb^```upāsikā cakkhumato ahosiṃ, </p>
              <p>[27] nāmampi mayhaṃ ahu `gopikā'ti. </p>
              <p>[26] buddhe ca dhamme ca abhippasannā, </p>
              <p>[22] saṅghañcupaṭṭhāsiṃ pasannacittā.. </p>
              <p>[21] ```tasseva buddhassa sudhammatāya, </p>
              <p>[27] sakkassa puttomhi mahānubhāvo. </p>
              <p>[26] mahājutīko tidivūpapanno, </p>
              <p>[22] jānanti maṃ idhāpi `gopako'ti.. </p>
              <p>[21] ```athaddasaṃ ^a^T2.0307^ea^ bhikkhavo diṭṭhapubbe, </p>
              <p>[27] gandhabbakāyūpagate vasīne. </p>
              <p>[26] imehi te gotamasāvakāse, </p>
              <p>[22] ye ca mayaṃ pubbe manussabhūtā.. </p>
              <p>[21] ```annena pānena upaṭṭhahimhā, </p>
              <p>[27] pādūpasaṅgayha sake nivesane. </p>
              <p>[26] kutomukhā ^a^P2.0273^ea^ nāma ime bhavanto, </p>
              <p>[22] buddhassa dhammāni paṭiggahesuṃ {buddhassa dhammaṃ na paṭiggahesuṃ (syā0)}.. </p>
              <p>[21] ```paccattaṃ veditabbo hi dhammo, </p>
              <p>[27] sudesito cakkhumatānubuddho. </p>
              <p>[26] ahañhi tumheva upāsamāno, </p>
              <p>[22] sutvāna ariyāna subhāsitāni.. </p>
              <p>[21] ```sakkassa ^a^V2.0201^ea^ puttomhi mahānubhāvo, </p>
              <p>[27] mahājutīko tidivūpapanno. </p>
              <p>[26] tumhe pana seṭṭhamupāsamānā, </p>
              <p>[22] anuttaraṃ brahmacariyaṃ caritvā.. </p>
              <p>[21] ```hīnaṃ ^a^M2.0218^ea^ kāyaṃ upapannā bhavanto, </p>
              <p>[27] anānulomā bhavatūpapatti. </p>
              <p>[26] duddiṭṭharūpaṃ vata addasāma, </p>
              <p>[22] sahadhammike hīnakāyūpapanne.. </p>
              <p>[21] ```gandhabbakāyūpagatā ^a^T2.0308^ea^ bhavanto, </p>
              <p>[27] devānamāgacchatha pāricariyaṃ. </p>
              <p>[26] agāre vasato mayhaṃ, </p>
              <p>[22] imaṃ passa visesataṃ.. </p>
              <p>[21] ```itthī hutvā svajja pumomhi devo, </p>
              <p>[27] dibbehi kāmehi samaṅgibhūto'. </p>
              <p>[26] te coditā gotamasāvakena, </p>
              <p>[22] saṃvegamāpādu samecca gopakaṃ.. </p>
              <p>[21] ```handa viyāyāma {vigāyāma (syā0), vitāyāma (pī0)} byāyāma  {viyāyamāma (sī0 pī0)}, </p>
              <p>[27] mā no mayaṃ parapessā ahumhā'. </p>
              <p>[26] tesaṃ ^a^P2.0274^ea^ duve vīriyamārabhiṃsu, </p>
              <p>[22] anussaraṃ gotamasāsanāni.. </p>
              <p>[21] ``idheva cittāni virājayitvā, </p>
              <p>[27] kāmesu ādīnavamaddasaṃsu. </p>
              <p>[26] te kāmasaṃyojanabandhanāni, </p>
              <p>[22] pāpimayogāni duraccayāni.. </p>
              <p>[21] ``nāgova ^a^V2.0202^ea^ sannāni guṇāni {sandānaguṇāni (sī0 pī0),  santāni guṇāni (syā0)} chetvā, </p>
              <p>[27] deve tāvatiṃse atikkamiṃsu. </p>
              <p>[26] saindā devā sapajāpatikā, </p>
              <p>[22] sabbe sudhammāya sabhāyupaviṭṭhā.. </p>
              <p>[21] ``tesaṃ ^a^T2.0309^ea^ nisinnānaṃ abhikkamiṃsu, </p>
              <p>[27] vīrā virāgā virajaṃ karontā. </p>
              <p>[26] te disvā saṃvegamakāsi vāsavo, </p>
              <p>[22] devābhibhū devagaṇassa majjhe.. </p>
              <p>[21] ```imehi ^a^M2.0219^ea^ te hīnakāyūpapannā, </p>
              <p>[27] deve tāvatiṃse abhikkamanti'. </p>
              <p>[26] saṃvegajātassa vaco nisamma, </p>
              <p>[22] so gopako vāsavamajjhabhāsi.. </p>
              <p>[21] ```buddho janindatthi manussaloke, </p>
              <p>[27] kāmābhibhū sakyamunīti ñāyati. </p>
              <p>[26] tasseva te puttā satiyā vihīnā, </p>
              <p>[22] coditā mayā te satimajjhalatthuṃ.. </p>
              <p>[21] ```tiṇṇaṃ ^a^P2.0275^ea^ tesaṃ āvasinettha {avasīnettha (pī0)} eko, </p>
              <p>[27] gandhabbakāyūpagato vasīno. </p>
              <p>[26] dve ca sambodhipathānusārino, </p>
              <p>[22] devepi hīḷenti samāhitattā.. </p>
              <p>[21] ```etādisī dhammappakāsanettha, </p>
              <p>[27] na tattha kiṃkaṅkhati koci sāvako. </p>
              <p>[26] nitiṇṇaoghaṃ vicikicchachinnaṃ, </p>
              <p>[22] buddhaṃ namassāma jinaṃ janindaṃ'.. </p>
              <p>[21] ``yaṃ ^a^T2.0310^ea^ ^a^V2.0203^ea^ te dhammaṃ idhaññāya, </p>
              <p>[27] visesaṃ ajjhagaṃsu {ajjhagamaṃsu (syā0)} te. </p>
              <p>[26] kāyaṃ brahmapurohitaṃ, </p>
              <p>[22] duve tesaṃ visesagū.. </p>
              <p>[21] ``tassa dhammassa pattiyā, </p>
              <p>[27] āgatamhāsi mārisa. </p>
              <p>[26] katāvakāsā bhagavatā, </p>
              <p>[22] pañhaṃ pucchemu mārisā''ti.. </p>
              <p>[03] 355^b^.^eb^ atha kho bhagavato etadahosi -- ``dīgharattaṃ  visuddho kho ayaṃ yakkho {sakko (sī0 syā0 pī0)}, yaṃ kiñci maṃ pañhaṃ pucchissati, sabbaṃ taṃ  atthasañhitaṃyeva pucchissati, no anatthasañhitaṃ. yañcassāhaṃ puṭṭho  byākarissāmi, taṃ khippameva ājānissatī''ti. </p>
              <p>[03] 356^b^.^eb^ atha ^a^M2.0220^ea^ kho bhagavā sakkaṃ devānamindaṃ gāthāya  ajjhabhāsi -- </p>
              <p>[21] ``puccha vāsava maṃ pañhaṃ, yaṃ kiñci manasicchasi. </p>
              <p>[22] tassa tasseva pañhassa, ahaṃ antaṃ karomi te''ti.. </p>
              <p>[06] paṭhamabhāṇavāro niṭṭhito. </p>
              <p>[03] 357^b^.^eb^ katāvakāso ^a^P2.0276^ea^ sakko devānamindo bhagavatā imaṃ  bhagavantaṃ {devānamindo bhagavantaṃ imaṃ (sī0 pī0)} paṭhamaṃ pañhaṃ apucchi --</p>
              <p>[03] ``kiṃ saṃyojanā nu kho, mārisa, devā manussā asurā nāgā  gandhabbā ye ^a^T2.0311^ea^ caññe santi puthukāyā, te -- `averā adaṇḍā asapattā  abyāpajjā viharemu averino'ti iti ca nesaṃ hoti, atha ca pana  saverā sadaṇḍā sasapattā sabyāpajjā viharanti saverino''ti? itthaṃ  sakko devānamindo bhagavantaṃ pañhaṃ {imaṃ paṭhamaṃ pañhaṃ (sī0 pī0)} apucchi. tassa bhagavā pañhaṃ puṭṭho  byākāsi --</p>
              <p>[03] ``issāmacchariyasaṃyojanā kho, devānaminda, devā manussā  asurā nāgā gandhabbā ye caññe ^a^V2.0204^ea^ santi puthukāyā, te -- `averā  adaṇḍā asapattā abyāpajjā viharemu averino'ti iti ca nesaṃ  hoti, atha ca pana saverā sadaṇḍā sasapattā sabyāpajjā viharanti  saverino''ti. itthaṃ bhagavā sakkassa devānamindassa pañhaṃ puṭṭho  byākāsi. attamano sakko devānamindo bhagavato bhāsitaṃ abhinandi  anumodi -- ``evametaṃ, bhagavā, evametaṃ, sugata. tiṇṇā mettha  kaṅkhā vigatā kathaṃkathā bhagavato pañhaveyyākaraṇaṃ sutvā''ti. </p>
              <p>[03] 358^b^.^eb^ itiha sakko devānamindo bhagavato bhāsitaṃ  abhinanditvā ^a^P2.0277^ea^ anumoditvā bhagavantaṃ uttariṃ {uttariṃ (sī0 syā0  pī0)} pañhaṃ apucchi --</p>
              <p>[03] ``issāmacchariyaṃ pana, mārisa, kiṃnidānaṃ kiṃsamudayaṃ  kiṃjātikaṃ kiṃpabhavaṃ; kismiṃ sati issāmacchariyaṃ hoti; kismiṃ  asati issāmacchariyaṃ na hotī''ti? ``issāmacchariyaṃ kho,  devānaminda, piyāppiyanidānaṃ piyāppiyasamudayaṃ piyāppiyajātikaṃ  piyāppiyapabhavaṃ; piyāppiye sati issāmacchariyaṃ hoti, piyāppiye  asati issāmacchariyaṃ na hotī''ti.</p>
              <p>[03] ``piyāppiyaṃ ^a^M2.0221^ea^ kho pana, mārisa, kiṃnidānaṃ kiṃsamudayaṃ  kiṃjātikaṃ kiṃpabhavaṃ; kismiṃ sati piyāppiyaṃ hoti; kismiṃ asati  piyāppiyaṃ na hotī''ti? ``piyāppiyaṃ kho, devānaminda,  chandanidānaṃ chandasamudayaṃ chandajātikaṃ chandapabhavaṃ; chande sati  piyāppiyaṃ hoti; chande asati piyāppiyaṃ na hotī''ti.</p>
              <p>[03] ``chando kho pana, mārisa, kiṃnidāno kiṃsamudayo  kiṃjātiko kiṃpabhavo; kismiṃ sati chando ^a^T2.0312^ea^ hoti; kismiṃ asati  chando na hotī''ti? ``chando kho, devānaminda, vitakkanidāno  vitakkasamudayo vitakkajātiko vitakkapabhavo; vitakke sati chando  hoti; vitakke asati chando na hotī''ti.</p>
              <p>[03] ``vitakko kho pana, mārisa, kiṃnidāno kiṃsamudayo  kiṃjātiko kiṃpabhavo; kismiṃ sati vitakko hoti; kismiṃ asati  vitakko na hotī''ti? ``vitakko kho, devānaminda,  papañcasaññāsaṅkhānidāno papañcasaññāsaṅkhāsamudayo  papañcasaññāsaṅkhājātiko papañcasaññāsaṅkhāpabhavo;  papañcasaññāsaṅkhāya sati vitakko hoti; papañcasaññāsaṅkhāya  asati vitakko na hotī''ti.</p>
              <p>[03] ``kathaṃ ^a^V2.0205^ea^ paṭipanno pana, mārisa, bhikkhu  papañcasaññāsaṅkhānirodhasāruppagāminiṃ paṭipadaṃ paṭipanno hotī''ti? </p>
            </h4>
            <h4>
              <h4n> vedanākammaṭṭhānaṃ </h4n>
              <p>[03] 359^b^.^eb^ ``somanassaṃpāhaṃ ^a^P2.0278^ea^ {pahaṃ (sī0 pī0), cāhaṃ  (syā0 kaṃ0)}, devānaminda, duvidhena  vadāmi -- sevitabbampi, asevitabbampi. domanassaṃpāhaṃ,  devānaminda, duvidhena vadāmi -- sevitabbampi, asevitabbampi.  upekkhaṃpāhaṃ, devānaminda, duvidhena vadāmi -- sevitabbampi,  asevitabbampi. </p>
              <p>[03] 360^b^.^eb^ ``somanassaṃpāhaṃ, devānaminda, duvidhena  vadāmi sevitabbampi, asevitabbampīti iti kho panetaṃ vuttaṃ, kiñcetaṃ  paṭicca vuttaṃ? tattha yaṃ jaññā somanassaṃ `imaṃ kho me somanassaṃ  sevato akusalā dhammā abhivaḍḍhanti, kusalā dhammā parihāyantī'ti,  evarūpaṃ somanassaṃ na sevitabbaṃ. tattha yaṃ jaññā somanassaṃ `imaṃ  kho ^a^T2.0313^ea^ me somanassaṃ sevato ^a^M2.0222^ea^ akusalā dhammā parihāyanti, kusalā  dhammā abhivaḍḍhantī'ti, evarūpaṃ somanassaṃ sevitabbaṃ. tattha yaṃ ce  savitakkaṃ savicāraṃ, yaṃ ce avitakkaṃ avicāraṃ, ye avitakke avicāre,  te {se (sī0 pī0)} paṇītatare. somanassaṃpāhaṃ, devānaminda, duvidhena vadāmi  sevitabbampi, asevitabbampīti. iti yaṃ taṃ vuttaṃ, idametaṃ paṭicca  vuttaṃ. </p>
              <p>[03] 361^b^.^eb^ ``domanassaṃpāhaṃ, devānaminda, duvidhena vadāmi  sevitabbampi ^a^P2.0279^ea^, asevitabbampīti. iti kho panetaṃ vuttaṃ, kiñcetaṃ  paṭicca vuttaṃ? tattha yaṃ jaññā domanassaṃ `imaṃ kho me domanassaṃ  sevato akusalā dhammā abhivaḍḍhanti, kusalā dhammā parihāyantī'ti,  evarūpaṃ domanassaṃ na sevitabbaṃ. tattha yaṃ jaññā domanassaṃ `imaṃ  kho me domanassaṃ sevato akusalā dhammā parihāyanti, kusalā dhammā  abhivaḍḍhantī'ti, evarūpaṃ domanassaṃ sevitabbaṃ. tattha yaṃ ce  savitakkaṃ savicāraṃ, yaṃ ce avitakkaṃ avicāraṃ, ye avitakke avicāre,  te paṇītatare. domanassaṃpāhaṃ, devānaminda, duvidhena vadāmi  sevitabbampi, asevitabbampī'ti iti yaṃ taṃ vuttaṃ, idametaṃ paṭicca  vuttaṃ. </p>
              <p>[03] 362^b^.^eb^ ``upekkhaṃpāhaṃ, devānaminda, duvidhena vadāmi  sevitabbampi, asevitabbampīti iti kho panetaṃ vuttaṃ, kiñcetaṃ paṭicca  vuttaṃ? tattha yaṃ jaññā upekkhaṃ `imaṃ kho me upekkhaṃ sevato ^a^T2.0314^ea^  akusalā dhammā abhivaḍḍhanti, kusalā dhammā parihāyantī'ti,  evarūpā upekkhā ^a^V2.0206^ea^ na sevitabbā. tattha yaṃ jaññā upekkhaṃ `imaṃ kho  me upekkhaṃ sevato akusalā dhammā parihāyanti, kusalā dhammā  abhivaḍḍhantī'ti, evarūpā upekkhā sevitabbā. tattha yaṃ ce  savitakkaṃ savicāraṃ, yaṃ ce avitakkaṃ avicāraṃ, ye avitakke avicāre,  te paṇītatare. upekkhaṃpāhaṃ, devānaminda, duvidhena vadāmi  sevitabbampi, asevitabbampīti iti yaṃ taṃ vuttaṃ, idametaṃ paṭicca  vuttaṃ. </p>
              <p>[03] 363^b^.^eb^ ``evaṃ paṭipanno kho, devānaminda, bhikkhu  papañcasaññāsaṅkhānirodhasāruppagāminiṃ paṭipadaṃ paṭipanno hotī''ti.  itthaṃ bhagavā sakkassa devānamindassa pañhaṃ puṭṭho byākāsi.  attamano sakko devānamindo bhagavato bhāsitaṃ ^a^M2.0223^ea^ abhinandi anumodi --  ``evametaṃ, bhagavā, evametaṃ, sugata, tiṇṇā mettha kaṅkhā vigatā  kathaṃkathā bhagavato pañhaveyyākaraṇaṃ sutvā''ti. </p>
            </h4>
            <h4>
              <h4n> pātimokkhasaṃvaro </h4n>
              <p>[03] 364^b^.^eb^ itiha sakko devānamindo bhagavato bhāsitaṃ  abhinanditvā anumoditvā bhagavantaṃ uttariṃ pañhaṃ apucchi --</p>
              <p>[03] ``kathaṃ paṭipanno pana, mārisa, bhikkhu pātimokkhasaṃvarāya  paṭipanno hotī''ti? ``kāyasamācāraṃpāhaṃ, devānaminda, duvidhena  vadāmi -- sevitabbampi, asevitabbampi. vacīsamācāraṃpāhaṃ,  devānaminda, duvidhena vadāmi -- sevitabbampi, asevitabbampi.  pariyesanaṃpāhaṃ, devānaminda, duvidhena vadāmi -- sevitabbampi,  asevitabba''mpi.</p>
              <p>[03] ``kāyasamācāraṃpāhaṃ ^a^P2.0280^ea^, devānaminda, duvidhena vadāmi  sevitabbampi asevitabbampīti iti kho panetaṃ vuttaṃ, kiñcetaṃ paṭicca  vuttaṃ? tattha yaṃ jaññā kāyasamācāraṃ `imaṃ kho me kāyasamācāraṃ  sevato akusalā dhammā abhivaḍḍhanti, kusalā dhammā parihāyantī'ti,  evarūpo kāyasamācāro na sevitabbo. tattha yaṃ jaññā  kāyasamācāraṃ `imaṃ kho me kāyasamācāraṃ ^a^T2.0315^ea^ sevato akusalā dhammā  parihāyanti, kusalā dhammā abhivaḍḍhantī'ti, evarūpo kāyasamācāro  sevitabbo. kāyasamācāraṃpāhaṃ, devānaminda, duvidhena vadāmi --  sevitabbampi, asevitabbampīti iti yaṃ taṃ vuttaṃ, idametaṃ paṭicca vuttaṃ.</p>
              <p>[03] ``vacīsamācāraṃpāhaṃ ^a^V2.0207^ea^, devānaminda, duvidhena vadāmi --  sevitabbampi, asevitabbampī'ti. iti kho panetaṃ vuttaṃ, kiñcetaṃ  paṭicca vuttaṃ? tattha yaṃ jaññā vacīsamācāraṃ `imaṃ kho me  vacīsamācāraṃ sevato akusalā dhammā abhivaḍḍhanti, kusalā dhammā  parihāyantī'ti, evarūpo vacīsamācāro na sevitabbo. tattha yaṃ  jaññā vacīsamācāraṃ `imaṃ kho me vacīsamācāraṃ sevato akusalā  dhammā parihāyanti, kusalā dhammā abhivaḍḍhantī'ti, evarūpo  vacīsamācāro sevitabbo. vacīsamācāraṃpāhaṃ, devānaminda, duvidhena  vadāmi -- sevitabbampi, asevitabbampīti iti yaṃ taṃ vuttaṃ, idametaṃ  paṭicca vuttaṃ.</p>
              <p>[03] ``pariyesanaṃpāhaṃ ^a^M2.0224^ea^, devānaminda, duvidhena vadāmi --  sevitabbampi, asevitabbampīti iti kho panetaṃ vuttaṃ, kiñcetaṃ  paṭicca vuttaṃ? tattha yaṃ jaññā pariyesanaṃ `imaṃ kho me pariyesanaṃ  sevato akusalā dhammā abhivaḍḍhanti, kusalā dhammā parihāyantī'ti,  evarūpā pariyesanā na sevitabbā. tattha yaṃ jaññā pariyesanaṃ `imaṃ ^a^T2.0316^ea^  kho me pariyesanaṃ sevato akusalā dhammā parihāyanti, kusalā dhammā  abhivaḍḍhantī'ti, evarūpā pariyesanā sevitabbā. pariyesanaṃpāhaṃ,  devānaminda, duvidhena vadāmi -- sevitabbampi, asevitabbampīti  iti yaṃ taṃ vuttaṃ, idametaṃ paṭicca vuttaṃ.</p>
              <p>[03] ``evaṃ ^a^P2.0281^ea^ paṭipanno kho, devānaminda, bhikkhu pātimokkhasaṃvarāya  paṭipanno hotī''ti. itthaṃ bhagavā sakkassa devānamindassa pañhaṃ puṭṭho  byākāsi. attamano sakko devānamindo bhagavato bhāsitaṃ abhinandi  anumodi -- ``evametaṃ, bhagavā, evametaṃ, sugata. tiṇṇā mettha  kaṅkhā vigatā kathaṃkathā bhagavato pañhaveyyākaraṇaṃ sutvā''ti. </p>
            </h4>
            <h4>
              <h4n> indriyasaṃvaro </h4n>
              <p>[03] 365^b^.^eb^ itiha sakko devānamindo bhagavato bhāsitaṃ  abhinanditvā anumoditvā bhagavantaṃ uttariṃ pañhaṃ apucchi --</p>
              <p>[03] ``kathaṃ paṭipanno pana, mārisa, bhikkhu indriyasaṃvarāya  paṭipanno hotī''ti? ``cakkhuviññeyyaṃ rūpaṃpāhaṃ, devānaminda,  duvidhena vadāmi -- sevitabbampi, asevitabbampi. sotaviññeyyaṃ  saddaṃpāhaṃ, devānaminda, duvidhena vadāmi -- sevitabbampi,  asevitabbampi. ghānaviññeyyaṃ gandhaṃpāhaṃ, devānaminda, duvidhena  vadāmi -- sevitabbampi, asevitabbampi. jivhāviññeyyaṃ ^a^V2.0208^ea^ rasaṃpāhaṃ,  devānaminda, duvidhena vadāmi -- sevitabbampi, asevitabbampi.  kāyaviññeyyaṃ phoṭṭhabbaṃpāhaṃ, devānaminda, duvidhena vadāmi --  sevitabbampi, asevitabbampi. manoviññeyyaṃ dhammaṃpāhaṃ, devānaminda,  duvidhena vadāmi -- sevitabbampi, asevitabbampī''ti.</p>
              <p>[03] evaṃ vutte, sakko devānamindo bhagavantaṃ etadavoca --</p>
              <p>[03] ``imassa kho ahaṃ, bhante, bhagavatā saṅkhittena bhāsitassa  evaṃ vitthārena atthaṃ ājānāmi. yathārūpaṃ, bhante, cakkhuviññeyyaṃ  rūpaṃ sevato akusalā dhammā abhivaḍḍhanti, kusalā dhammā  parihāyanti, evarūpaṃ cakkhuviññeyyaṃ rūpaṃ ^a^M2.0225^ea^ na sevitabbaṃ  ^a^P2.0282^ea^. yathārūpañca  kho, bhante, cakkhuviññeyyaṃ rūpaṃ sevato akusalā dhammā parihāyanti,  kusalā dhammā abhivaḍḍhanti, evarūpaṃ cakkhuviññeyyaṃ rūpaṃ sevitabbaṃ.  yathārūpañca kho, bhante, sotaviññeyyaṃ ^a^T2.0317^ea^ saddaṃ sevato...pe0...  ghānaviññeyyaṃ gandhaṃ sevato... jivhāviññeyyaṃ rasaṃ sevato...  kāyaviññeyyaṃ phoṭṭhabbaṃ sevato... manoviññeyyaṃ dhammaṃ sevato akusalā  dhammā abhivaḍḍhanti, kusalā dhammā parihāyanti, evarūpo  manoviññeyyo dhammo na sevitabbo. yathārūpañca kho, bhante,  manoviññeyyaṃ dhammaṃ sevato akusalā dhammā parihāyanti, kusalā  dhammā abhivaḍḍhanti, evarūpo manoviññeyyo dhammo sevitabbo.</p>
              <p>[03] ``imassa kho me, bhante, bhagavatā saṅkhittena bhāsitassa evaṃ  vitthārena atthaṃ ājānato tiṇṇā mettha kaṅkhā vigatā kathaṃkathā  bhagavato pañhaveyyākaraṇaṃ sutvā''ti. </p>
              <p>[03] 366^b^.^eb^ itiha sakko devānamindo bhagavato bhāsitaṃ  abhinanditvā anumoditvā bhagavantaṃ uttariṃ pañhaṃ apucchi --</p>
              <p>[03] ``sabbeva nu kho, mārisa, samaṇabrāhmaṇā ekantavādā  ekantasīlā ekantachandā ekantājjhosānā''ti? ``na kho,  devānaminda, sabbe samaṇabrāhmaṇā ekantavādā ekantasīlā  ekantachandā ekantājjhosānā''ti.</p>
              <p>[03] ``kasmā pana, mārisa, na sabbe samaṇabrāhmaṇā ekantavādā  ekantasīlā ekantachandā ekantājjhosānā''ti? ``anekadhātu  nānādhātu kho, devānaminda, loko. tasmiṃ anekadhātunānādhātusmiṃ  loke yaṃ yadeva sattā dhātuṃ abhinivisanti, taṃ tadeva thāmasā  parāmāsā ^a^V2.0209^ea^ abhinivissa voharanti -- `idameva saccaṃ moghamañña'nti.  tasmā ^a^T2.0318^ea^ na sabbe samaṇabrāhmaṇā ekantavādā ekantasīlā ekantachandā  ekantājjhosānā''ti.</p>
              <p>[03] ``sabbeva nu kho, mārisa, samaṇabrāhmaṇā accantaniṭṭhā  ^a^P2.0283^ea^  accantayogakkhemī accantabrahmacārī accantapariyosānā''ti? ``na  kho, devānaminda, sabbe samaṇabrāhmaṇā accantaniṭṭhā accantayogakkhemī  accantabrahmacārī accantapariyosānā''ti.</p>
              <p>[03] ``kasmā ^a^M2.0226^ea^ pana, mārisa, na sabbe samaṇabrāhmaṇā accantaniṭṭhā  accantayogakkhemī accantabrahmacārī accantapariyosānā''ti? ``ye  kho, devānaminda, bhikkhū taṇhāsaṅkhayavimuttā te accantaniṭṭhā  accantayogakkhemī accantabrahmacārī accantapariyosānā. tasmā na  sabbe samaṇabrāhmaṇā accantaniṭṭhā accantayogakkhemī accantabrahmacārī  accantapariyosānā''ti.</p>
              <p>[03] itthaṃ bhagavā sakkassa devānamindassa pañhaṃ puṭṭho byākāsi.  attamano sakko devānamindo bhagavato bhāsitaṃ abhinandi anumodi --  ``evametaṃ, bhagavā, evametaṃ, sugata. tiṇṇā mettha kaṅkhā vigatā  kathaṃkathā bhagavato pañhaveyyākaraṇaṃ sutvā''ti. </p>
              <p>[03] 367^b^.^eb^ itiha sakko devānamindo bhagavato bhāsitaṃ  abhinanditvā anumoditvā bhagavantaṃ etadavoca --</p>
              <p>[03] ``ejā, bhante, rogo, ejā gaṇḍo, ejā sallaṃ, ejā imaṃ  purisaṃ parikaḍḍhati tassa tasseva bhavassa abhinibbattiyā. tasmā  ayaṃ puriso uccāvacamāpajjati ^a^T2.0319^ea^. yesāhaṃ, bhante, pañhānaṃ ito bahiddhā  aññesu samaṇabrāhmaṇesu okāsakammampi nālatthaṃ, te me bhagavatā  byākatā. dīgharattānusayitañca pana {dīgharattānupassatā, yañca pana (syā0),  dīgharattānusayino, yañca pana (sī0 pī0)} me vicikicchākathaṃkathāsallaṃ,  tañca bhagavatā abbuḷha''nti.</p>
              <p>[03] ``abhijānāsi ^a^P2.0284^ea^ no tvaṃ, devānaminda, ime pañhe aññe  samaṇabrāhmaṇe pucchitā''ti? ``abhijānāmahaṃ, bhante, ime pañhe  aññe samaṇabrāhmaṇe pucchitā''ti. ``yathā kathaṃ pana te,  devānaminda, byākaṃsu? sace te agaru bhāsassū''ti. ``na kho  me, bhante, garu yatthassa bhagavā nisinno bhagavantarūpo vā''ti.  ``tena hi, devānaminda, bhāsassū''ti. ``yesvāhaṃ {yesāhaṃ (sī0 syā0 pī0)},   bhante ^a^V2.0210^ea^, maññāmi  samaṇabrāhmaṇā āraññikā pantasenāsanāti, tyāhaṃ upasaṅkamitvā ime  pañhe pucchāmi, te mayā puṭṭhā na sampāyanti, asampāyantā mamaṃyeva  paṭipucchanti -- `ko nāmo āyasmā'ti? tesāhaṃ puṭṭho byākaromi  -- `ahaṃ kho, mārisa, sakko devānamindo'ti. te mamaṃyeva uttari  paṭipucchanti -- `kiṃ panāyasmā, devānaminda {devānamindo (sī0 pī0)}, kammaṃ katvā imaṃ ṭhānaṃ  patto'ti? tesāhaṃ yathāsutaṃ yathāpariyattaṃ dhammaṃ desemi. te  tāvatakeneva attamanā ^a^M2.0227^ea^ honti -- `sakko ca no devānamindo diṭṭho,  yañca no apucchimhā, tañca no byākāsī'ti. te aññadatthu  mamaṃyeva sāvakā sampajjanti, na cāhaṃ tesaṃ. ahaṃ kho pana, bhante,  bhagavato sāvako sotāpanno avinipātadhammo niyato  sambodhiparāyaṇo''ti ^a^T2.0320^ea^. </p>
            </h4>
            <h4>
              <h4n> somanassapaṭilābhakathā </h4n>
              <p>[03] 368^b^.^eb^ ``abhijānāsi no tvaṃ, devānaminda, ito  pubbe evarūpaṃ vedapaṭilābhaṃ somanassapaṭilābha''nti?  ``abhijānāmahaṃ ^a^P2.0285^ea^, bhante, ito pubbe evarūpaṃ vedapaṭilābhaṃ  somanassapaṭilābha''nti. ``yathā kathaṃ pana tvaṃ, devānaminda,  abhijānāsi ito pubbe evarūpaṃ vedapaṭilābhaṃ somanassapaṭilābha''nti?</p>
              <p>[03] ``bhūtapubbaṃ, bhante, devāsurasaṅgāmo samupabyūḷho {samūpabbuḷho (sī0 pī0)} ahosi.  tasmiṃ kho pana, bhante, saṅgāme devā jiniṃsu, asurā parājayiṃsu {parājiṃsu  (sī0 pī0)}.  tassa mayhaṃ, bhante, taṃ saṅgāmaṃ abhivijinitvā vijitasaṅgāmassa  etadahosi -- `yā ceva dāni dibbā ojā yā ca asurā ojā,  ubhayametaṃ {ubhayamettha (syā0)} devā paribhuñjissantī'ti. so kho pana me, bhante,  vedapaṭilābho somanassapaṭilābho sadaṇḍāvacaro sasatthāvacaro na  nibbidāya na virāgāya na nirodhāya na upasamāya na abhiññāya na  sambodhāya na nibbānāya saṃvattati. yo kho pana me ayaṃ, bhante,  bhagavato dhammaṃ sutvā vedapaṭilābho somanassapaṭilābho, so  adaṇḍāvacaro asatthāvacaro ekantanibbidāya virāgāya nirodhāya  upasamāya abhiññāya sambodhāya nibbānāya saṃvattatī''ti. </p>
              <p>[03] 369^b^.^eb^ ``kiṃ pana tvaṃ, devānaminda, atthavasaṃ  sampassamāno evarūpaṃ vedapaṭilābhaṃ somanassapaṭilābhaṃ pavedesī''ti?  ``cha kho ahaṃ, bhante, atthavase sampassamāno evarūpaṃ vedapaṭilābhaṃ  somanassapaṭilābhaṃ pavedemi. </p>
              <p>[21] ``idheva ^a^T2.0321^ea^ ^a^V2.0211^ea^ tiṭṭhamānassa, devabhūtassa me sato. </p>
              <p>[22] punarāyu ca me laddho, evaṃ jānāhi mārisa..</p>
              <p>[03] ``imaṃ ^a^M2.0228^ea^ kho ahaṃ, bhante, paṭhamaṃ atthavasaṃ sampassamāno  ^a^P2.0286^ea^ evarūpaṃ  vedapaṭilābhaṃ somanassapaṭilābhaṃ pavedemi. </p>
              <p>[21] ``cutāhaṃ diviyā kāyā, āyuṃ hitvā amānusaṃ. </p>
              <p>[22] amūḷho gabbhamessāmi, yattha me ramatī mano..</p>
              <p>[03] ``imaṃ kho ahaṃ, bhante, dutiyaṃ atthavasaṃ sampassamāno evarūpaṃ  vedapaṭilābhaṃ somanassapaṭilābhaṃ pavedemi. </p>
              <p>[21] ``svāhaṃ amūḷhapaññassa {amūḷhapañhassa (?)}, viharaṃ sāsane rato. </p>
              <p>[22] ñāyena viharissāmi, sampajāno paṭissato..</p>
              <p>[03] ``imaṃ kho ahaṃ, bhante, tatiyaṃ atthavasaṃ sampassamāno evarūpaṃ  vedapaṭilābhaṃ somanassapaṭilābhaṃ pavedemi. </p>
              <p>[21] ``ñāyena me carato ca, sambodhi ce bhavissati. </p>
              <p>[22] aññātā viharissāmi, sveva anto bhavissati..</p>
              <p>[03] ``imaṃ kho ahaṃ, bhante, catutthaṃ atthavasaṃ sampassamāno  evarūpaṃ vedapaṭilābhaṃ somanassapaṭilābhaṃ pavedemi. </p>
              <p>[21] ``cutāhaṃ mānusā kāyā, āyuṃ hitvāna mānusaṃ. </p>
              <p>[22] puna devo bhavissāmi, devalokamhi uttamo..</p>
              <p>[03] ``imaṃ kho ahaṃ, bhante, pañcamaṃ atthavasaṃ sampassamāno  evarūpaṃ vedapaṭilābhaṃ somanassapaṭilābhaṃ pavedemi. </p>
              <p>[21] ``te ^a^T2.0322^ea^ ^a^V2.0212^ea^ {ye (?)} paṇītatarā devā, akaniṭṭhā yasassino. </p>
              <p>[22] antime vattamānamhi, so nivāso bhavissati..</p>
              <p>[03] ``imaṃ ^a^P2.0287^ea^ kho ahaṃ, bhante, chaṭṭhaṃ atthavasaṃ sampassamāno evarūpaṃ  vedapaṭilābhaṃ somanassapaṭilābhaṃ pavedemi.</p>
              <p>[03] ``ime kho ahaṃ, bhante, cha atthavase sampassamāno evarūpaṃ  vedapaṭilābhaṃ somanassapaṭilābhaṃ pavedemi. </p>
              <p>[03] 370^b^.^eb^``apariyositasaṅkappo ^a^M2.0229^ea^, vicikiccho kathaṃkathī. </p>
              <p>[22] vicariṃ dīghamaddhānaṃ, anvesanto tathāgataṃ.. </p>
              <p>[21] ``yassu maññāmi samaṇe, pavivittavihārino. </p>
              <p>[22] sambuddhā iti maññāno, gacchāmi te upāsituṃ.. </p>
              <p>[21] ```kathaṃ ārādhanā hoti, kathaṃ hoti virādhanā'. </p>
              <p>[22] iti puṭṭhā na sampāyanti {sambhonti (syā0)}, magge paṭipadāsu ca.. </p>
              <p>[21] ``tyassu yadā maṃ jānanti, sakko devānamāgato. </p>
              <p>[22] tyassu mameva pucchanti, `kiṃ katvā pāpuṇī idaṃ'.. </p>
              <p>[21] ``tesaṃ yathāsutaṃ dhammaṃ, desayāmi jane sutaṃ {janesuta (ka0 sī0)}. </p>
              <p>[22] tena attamanā honti, `diṭṭho no vāsavoti ca'.. </p>
              <p>[21] ``yadā ca buddhamaddakkhiṃ, vicikicchāvitāraṇaṃ. </p>
              <p>[22] somhi vītabhayo ajja, sambuddhaṃ payirupāsiya {payirupāsayiṃ (syā0  ka0)}.. </p>
              <p>[21] ``taṇhāsallassa hantāraṃ, buddhaṃ appaṭipuggalaṃ. </p>
              <p>[22] ahaṃ ^a^T2.0323^ea^ vande mahāvīraṃ, buddhamādiccabandhunaṃ.. </p>
              <p>[21] ``yaṃ ^a^P2.0288^ea^ ^a^V2.0213^ea^ karomasi brahmuno, samaṃ devehi mārisa. </p>
              <p>[22] tadajja tuyhaṃ kassāma {dassāma (syā0 ka0)}, handa sāmaṃ karoma te.. </p>
              <p>[21] ``tvameva asi {tuvamevasi (pī0)} sambuddho, tuvaṃ satthā anuttaro. </p>
              <p>[22] sadevakasmiṃ lokasmiṃ, natthi te paṭipuggalo''ti.. </p>
              <p>[03] 371^b^.^eb^ atha kho sakko devānamindo pañcasikhaṃ  gandhabbaputtaṃ āmantesi -- ``bahūpakāro kho mesi tvaṃ, tāta  pañcasikha, yaṃ tvaṃ bhagavantaṃ paṭhamaṃ pasādesi. tayā, tāta, paṭhamaṃ  pasāditaṃ pacchā mayaṃ taṃ bhagavantaṃ dassanāya upasaṅkamimhā arahantaṃ  sammāsambuddhaṃ. pettike vā ṭhāne ṭhapayissāmi ^a^M2.0230^ea^, gandhabbarājā  bhavissasi, bhaddañca te sūriyavacchasaṃ dammi, sā hi te  abhipatthitā''ti.</p>
              <p>[03] atha kho sakko devānamindo pāṇinā pathaviṃ parāmasitvā  tikkhattuṃ udānaṃ udānesi -- ``namo tassa bhagavato arahato  sammāsambuddhassā''ti.</p>
              <p>[03] imasmiñca pana veyyākaraṇasmiṃ bhaññamāne sakkassa  devānamindassa virajaṃ vītamalaṃ dhammacakkhuṃ udapādi -- ``yaṃ kiñci  samudayadhammaṃ, sabbaṃ taṃ nirodhadhamma''nti. aññesañca asītiyā  devatāsahassānaṃ ^a^P2.0289^ea^, iti ye sakkena devānamindena ajjhiṭṭhapañhā puṭṭhā   ^a^T2.0324^ea^, te bhagavatā byākatā. tasmā imassa veyyākaraṇassa sakkapañhātveva  adhivacananti. </p>
              <p>[06] sakkapañhasuttaṃ niṭṭhitaṃ aṭṭhamaṃ. </p>
            </h4>
          </h3>
        </h2>
        <h2>
          <h2n> 9. mahāsatipaṭṭhānasuttaṃ </h2n>
          <h3>
            <h3n> </h3n>
            <h4>
              <h4n> uddeso </h4n>
              <p>[03] 372^b^.^eb^ evaṃ ^a^T2.0325^ea^ ^a^M2.0231^ea^ ^a^V2.0214^ea^ me ^a^P2.0290^ea^ sutaṃ  -- ekaṃ samayaṃ bhagavā kurūsu  viharati kammāsadhammaṃ nāma kurūnaṃ nigamo. tatra kho bhagavā  bhikkhū āmantesi -- ``bhikkhavo''ti. ``bhaddante''ti {bhadanteti (sī0 syā0  pī0)} te bhikkhū  bhagavato paccassosuṃ. bhagavā etadavoca -- </p>
              <p>[03] 373^b^.^eb^ ``ekāyano ayaṃ, bhikkhave, maggo sattānaṃ  visuddhiyā, sokaparidevānaṃ samatikkamāya dukkhadomanassānaṃ  atthaṅgamāya ñāyassa adhigamāya nibbānassa sacchikiriyāya, yadidaṃ  cattāro satipaṭṭhānā.</p>
              <p>[03] ``katame cattāro? idha, bhikkhave, bhikkhu kāye  kāyānupassī viharati ātāpī sampajāno satimā vineyya loke  abhijjhādomanassaṃ, vedanāsu vedanānupassī viharati ātāpī  sampajāno satimā, vineyya loke abhijjhādomanassaṃ, citte  cittānupassī viharati ātāpī sampajāno satimā vineyya loke  abhijjhādomanassaṃ, dhammesu dhammānupassī viharati ātāpī sampajāno  satimā vineyya loke abhijjhādomanassaṃ. </p>
              <p>[06] uddeso niṭṭhito. </p>
            </h4>
            <h4>
              <h4n> kāyānupassanā ānāpānapabbaṃ </h4n>
              <p>[03] 374^b^.^eb^ ``kathañca ^a^V2.0215^ea^ ^a^P2.0291^ea^ pana, bhikkhave, bhikkhu kāye  kāyānupassī viharati? idha, bhikkhave, bhikkhu araññagato vā  rukkhamūlagato vā suññāgāragato vā nisīdati pallaṅkaṃ ābhujitvā  ujuṃ kāyaṃ paṇidhāya parimukhaṃ satiṃ upaṭṭhapetvā. so satova  assasati, satova passasati. dīghaṃ ^a^T2.0326^ea^ vā assasanto `dīghaṃ  assasāmī'ti pajānāti, dīghaṃ vā passasanto `dīghaṃ passasāmī'ti  pajānāti. rassaṃ vā assasanto `rassaṃ assasāmī'ti pajānāti,  rassaṃ vā passasanto `rassaṃ passasāmī'ti pajānāti.  `sabbakāyapaṭisaṃvedī assasissāmī'ti sikkhati ^a^M2.0232^ea^,  `sabbakāyapaṭisaṃvedī passasissāmī'ti sikkhati. `passambhayaṃ  kāyasaṅkhāraṃ assasissāmī'ti sikkhati, `passambhayaṃ kāyasaṅkhāraṃ  passasissāmī'ti sikkhati.</p>
              <p>[03] ``seyyathāpi, bhikkhave, dakkho bhamakāro vā bhamakārantevāsī  vā dīghaṃ vā añchanto `dīghaṃ añchāmī'ti pajānāti, rassaṃ vā  añchanto `rassaṃ añchāmī'ti pajānāti evameva kho, bhikkhave,  bhikkhu dīghaṃ vā assasanto `dīghaṃ assasāmī'ti pajānāti, dīghaṃ  vā passasanto `dīghaṃ passasāmī'ti pajānāti, rassaṃ vā assasanto  `rassaṃ assasāmī'ti pajānāti, rassaṃ vā passasanto `rassaṃ  passasāmī'ti pajānāti. `sabbakāyapaṭisaṃvedī assasissāmī'ti  sikkhati, `sabbakāyapaṭisaṃvedī passasissāmī'ti sikkhati,  `passambhayaṃ kāyasaṅkhāraṃ assasissāmī'ti sikkhati, `passambhayaṃ  kāyasaṅkhāraṃ passasissāmī'ti sikkhati. iti ^a^P2.0292^ea^ ajjhattaṃ vā kāye  kāyānupassī viharati, bahiddhā vā kāye kāyānupassī viharati,  ajjhattabahiddhā vā kāye kāyānupassī viharati.  samudayadhammānupassī vā kāyasmiṃ viharati, vayadhammānupassī vā  kāyasmiṃ viharati, samudayavayadhammānupassī vā kāyasmiṃ viharati.  `atthi kāyo'ti vā ^a^T2.0327^ea^ panassa sati paccupaṭṭhitā hoti yāvadeva  ñāṇamattāya paṭissatimattāya anissito ca viharati, na ca  kiñci loke upādiyati. evampi kho {evampi (sī0 syā0 pī0)}, bhikkhave, bhikkhu kāye  kāyānupassī viharati. </p>
              <p>[06] ānāpānapabbaṃ niṭṭhitaṃ. </p>
            </h4>
            <h4>
              <h4n> kāyānupassanā iriyāpathapabbaṃ </h4n>
              <p>[03] 375^b^.^eb^ ``puna ^a^V2.0216^ea^ caparaṃ, bhikkhave, bhikkhu gacchanto vā  `gacchāmī'ti pajānāti, ṭhito vā `ṭhitomhī'ti pajānāti,  nisinno vā `nisinnomhī'ti pajānāti, sayāno vā  `sayānomhī'ti pajānāti, yathā yathā vā panassa kāyo paṇihito  hoti, tathā tathā naṃ pajānāti. iti ajjhattaṃ vā kāye  kāyānupassī viharati, bahiddhā vā kāye kāyānupassī ^a^M2.0233^ea^ viharati,  ajjhattabahiddhā vā kāye kāyānupassī viharati.  samudayadhammānupassī vā kāyasmiṃ viharati, vayadhammānupassī vā  kāyasmiṃ viharati, samudayavayadhammānupassī vā kāyasmiṃ viharati.  `atthi kāyo'ti vā panassa sati paccupaṭṭhitā hoti yāvadeva  ñāṇamattāya paṭissatimattāya anissito ca viharati, na ca kiñci  loke upādiyati. evampi kho, bhikkhave, bhikkhu kāye  kāyānupassī viharati. </p>
              <p>[06] iriyāpathapabbaṃ niṭṭhitaṃ. </p>
            </h4>
            <h4>
              <h4n> kāyānupassanā sampajānapabbaṃ </h4n>
              <p>[03] 376^b^.^eb^ ``puna caparaṃ, bhikkhave, bhikkhu abhikkante  paṭikkante sampajānakārī hoti, ālokite vilokite sampajānakārī  hoti, samiñjite pasārite sampajānakārī hoti,  saṅghāṭipattacīvaradhāraṇe sampajānakārī ^a^T2.0328^ea^ hoti, asite pīte khāyite  sāyite sampajānakārī hoti, uccārapassāvakamme sampajānakārī  hoti, gate ṭhite nisinne sutte jāgarite bhāsite tuṇhībhāve  sampajānakārī hoti. iti ^a^P2.0293^ea^ ajjhattaṃ vā...pe0...   evampi kho, bhikkhave, bhikkhu kāye kāyānupassī viharati. </p>
              <p>[06] sampajānapabbaṃ niṭṭhitaṃ. </p>
            </h4>
            <h4>
              <h4n> kāyānupassanā paṭikūlamanasikārapabbaṃ </h4n>
              <p>[03] 377^b^.^eb^ ``puna ^a^V2.0217^ea^ caparaṃ, bhikkhave, bhikkhu imameva kāyaṃ  uddhaṃ pādatalā adho kesamatthakā tacapariyantaṃ pūraṃ nānappakārassa  asucino paccavekkhati -- `atthi imasmiṃ kāye kesā lomā nakhā  dantā taco, maṃsaṃ nhāru aṭṭhi aṭṭhimiñjaṃ vakkaṃ, hadayaṃ yakanaṃ kilomakaṃ  pihakaṃ papphāsaṃ, antaṃ antaguṇaṃ ^a^M2.0234^ea^ udariyaṃ karīsaṃ {karīsaṃ matthaluṅgaṃ  (ka0)}, pittaṃ semhaṃ pubbo lohitaṃ sedo medo, assu vasā kheḷo   siṅghāṇikā lasikā mutta'nti.</p>
              <p>[03] ``seyyathāpi, bhikkhave, ubhatomukhā putoḷi {mūtoḷī (syā0), mutoli  (pī0)} pūrā  nānāvihitassa dhaññassa, seyyathidaṃ sālīnaṃ vīhīnaṃ muggānaṃ māsānaṃ  tilānaṃ ^a^T2.0329^ea^ taṇḍulānaṃ. tamenaṃ cakkhumā puriso muñcitvā paccavekkheyya  -- `ime sālī, ime vīhī ime muggā ime māsā ime tilā ime  taṇḍulā'ti. evameva kho, bhikkhave, bhikkhu imameva kāyaṃ uddhaṃ  pādatalā adho kesamatthakā tacapariyantaṃ pūraṃ nānappakārassa asucino  paccavekkhati -- `atthi imasmiṃ kāye kesā lomā...pe0... ^a^P2.0294^ea^ mutta'nti.</p>
              <p>[03] iti ajjhattaṃ vā...pe0... evampi kho, bhikkhave, bhikkhu kāye  kāyānupassī viharati. </p>
              <p>[06] paṭikūlamanasikārapabbaṃ niṭṭhitaṃ. </p>
            </h4>
            <h4>
              <h4n> kāyānupassanā dhātumanasikārapabbaṃ </h4n>
              <p>[03] 378^b^.^eb^ ``puna caparaṃ, bhikkhave, bhikkhu imameva kāyaṃ  yathāṭhitaṃ yathāpaṇihitaṃ dhātuso paccavekkhati -- `atthi imasmiṃ  kāye pathavīdhātu āpodhātu tejodhātu vāyodhātū'ti.</p>
              <p>[03] ``seyyathāpi ^a^V2.0218^ea^, bhikkhave, dakkho goghātako vā  goghātakantevāsī vā gāviṃ vadhitvā catumahāpathe bilaso ^a^T2.0330^ea^ vibhajitvā  nisinno assa, evameva kho, bhikkhave, bhikkhu imameva kāyaṃ  yathāṭhitaṃ yathāpaṇihitaṃ dhātuso paccavekkhati -- `atthi imasmiṃ  kāye pathavīdhātu āpodhātu tejodhātu vāyodhātū'ti.</p>
              <p>[03] ``iti ajjhattaṃ vā kāye kāyānupassī viharati...pe0... ^a^P2.0295^ea^   evampi kho, bhikkhave, bhikkhu kāye kāyānupassī viharati. </p>
              <p>[06] dhātumanasikārapabbaṃ niṭṭhitaṃ. </p>
            </h4>
            <h4>
              <h4n> kāyānupassanā navasivathikapabbaṃ </h4n>
              <p>[03] 379^b^.^eb^ ``puna ^a^M2.0235^ea^ caparaṃ, bhikkhave, bhikkhu seyyathāpi  passeyya sarīraṃ sivathikāya chaḍḍitaṃ ekāhamataṃ vā dvīhamataṃ vā  tīhamataṃ vā uddhumātakaṃ vinīlakaṃ vipubbakajātaṃ. so imameva kāyaṃ  upasaṃharati -- `ayampi kho kāyo evaṃdhammo evaṃbhāvī  evaṃanatīto'ti.</p>
              <p>[03] ``iti ajjhattaṃ vā ^a^T2.0331^ea^ ...pe0... evampi kho, bhikkhave, bhikkhu kāye  kāyānupassī viharati.</p>
              <p>[03] ``puna caparaṃ, bhikkhave, bhikkhu seyyathāpi passeyya sarīraṃ  sivathikāya chaḍḍitaṃ kākehi vā ^a^V2.0219^ea^ khajjamānaṃ kulalehi vā khajjamānaṃ  gijjhehi vā khajjamānaṃ kaṅkehi vā khajjamānaṃ sunakhehi vā khajjamānaṃ  byagghehi vā khajjamānaṃ dīpīhi vā khajjamānaṃ siṅgālehi vā {gijjhehi vā  khajjamānaṃ, suvānehi vā khajjamānaṃ, sigālehi vā khajjamānaṃ, (syā0  pī0)}  khajjamānaṃ vividhehi vā pāṇakajātehi khajjamānaṃ. so imameva kāyaṃ  upasaṃharati -- `ayampi kho kāyo evaṃdhammo evaṃbhāvī  evaṃanatīto'ti.</p>
              <p>[03] ``iti ^a^P2.0296^ea^ ajjhattaṃ vā...pe0... evampi kho, bhikkhave,   bhikkhu kāye kāyānupassī viharati.</p>
              <p>[03] ``puna caparaṃ, bhikkhave, bhikkhu seyyathāpi passeyya sarīraṃ  sivathikāya chaḍḍitaṃ aṭṭhikasaṅkhalikaṃ samaṃsalohitaṃ  nhārusambandhaṃ...pe0... aṭṭhikasaṅkhalikaṃ nimaṃsalohitamakkhitaṃ  nhārusambandhaṃ...pe0... aṭṭhikasaṅkhalikaṃ apagatamaṃsalohitaṃ  nhārusambandhaṃ...pe0... aṭṭhikāni apagatasambandhāni {apagatanhārusambandhāni  (syā0)} disā vidisā  vikkhittāni, aññena hatthaṭṭhikaṃ aññena pādaṭṭhikaṃ aññena gopphakaṭṭhikaṃ {``aññena  gopphakaṭṭhika''nti idaṃ sī0 syā0 pī0 potthakesu natthi}  aññena jaṅghaṭṭhikaṃ aññena ūruṭṭhikaṃ aññena kaṭiṭṭhikaṃ {aññena kaṭaṭṭhikaṃ aññena  piṭṭhaṭṭhikaṃ aññena kaṇḍakaṭṭhikaṃ aññena phāsukaṭṭhikaṃ aññena uraṭṭhikaṃ  aññena aṃsaṭṭhikaṃ aññena bāhuṭṭhikaṃ (syā0)} aññena  phāsukaṭṭhikaṃ aññena ^a^P2.0297^ea^ piṭṭhiṭṭhikaṃ aññena khandhaṭṭhikaṃ {aññena kaṭaṭṭhikaṃ  aññena piṭṭhaṭṭhikaṃ aññena kaṇḍakaṭṭhikaṃ aññena phāsukaṭṭhikaṃ aññena  uraṭṭhikaṃ aññena aṃsaṭṭhikaṃ aññena bāhuṭṭhikaṃ (syā0)} aññena gīvaṭṭhikaṃ  aññena hanukaṭṭhikaṃ aññena dantaṭṭhikaṃ aññena sīsakaṭāhaṃ. so  imameva kāyaṃ upasaṃharati -- `ayampi kho kāyo evaṃdhammo evaṃbhāvī  evaṃanatīto'ti.</p>
              <p>[03] ``iti ajjhattaṃ vā ^a^T2.0332^ea^ ...pe0... viharati.</p>
              <p>[03] ``puna ^a^M2.0236^ea^ caparaṃ, bhikkhave, bhikkhu seyyathāpi passeyya sarīraṃ  sivathikāya chaḍḍitaṃ aṭṭhikāni setāni  saṅkhavaṇṇapaṭibhāgāni...pe0... aṭṭhikāni puñjakitāni  terovassikāni ^a^V2.0220^ea^ ...pe0... aṭṭhikāni pūtīni cuṇṇakajātāni. so  imameva kāyaṃ upasaṃharati -- `ayampi kho kāyo evaṃdhammo evaṃbhāvī  evaṃanatīto'ti. iti ajjhattaṃ vā kāye kāyānupassī viharati,  bahiddhā vā kāye kāyānupassī viharati, ajjhattabahiddhā vā kāye  kāyānupassī ^a^P2.0298^ea^ viharati. samudayadhammānupassī vā kāyasmiṃ viharati,  vayadhammānupassī vā kāyasmiṃ viharati, samudayavayadhammānupassī vā  kāyasmiṃ viharati. `atthi kāyo'ti vā panassa sati paccupaṭṭhitā  hoti yāvadeva ñāṇamattāya paṭissatimattāya anissito ca  viharati, na ca kiñci loke upādiyati. evampi kho, bhikkhave,  bhikkhu kāye kāyānupassī viharati. </p>
              <p>[06] navasivathikapabbaṃ niṭṭhitaṃ. </p>
              <p>[06] cuddasa kāyānupassanā niṭṭhitā. </p>
            </h4>
            <h4>
              <h4n> vedanānupassanā </h4n>
              <p>[03] 380^b^.^eb^ ``kathañca pana, bhikkhave, bhikkhu vedanāsu  vedanānupassī viharati? idha, bhikkhave, bhikkhu sukhaṃ vā vedanaṃ  vedayamāno `sukhaṃ vedanaṃ vedayāmī'ti pajānāti ^a^T2.0333^ea^. dukkhaṃ vā vedanaṃ  vedayamāno `dukkhaṃ vedanaṃ vedayāmī'ti pajānāti. adukkhamasukhaṃ  vā vedanaṃ vedayamāno `adukkhamasukhaṃ vedanaṃ vedayāmī'ti pajānāti.  sāmisaṃ vā sukhaṃ vedanaṃ vedayamāno `sāmisaṃ sukhaṃ vedanaṃ  vedayāmī'ti pajānāti, nirāmisaṃ vā sukhaṃ vedanaṃ vedayamāno  `nirāmisaṃ sukhaṃ vedanaṃ vedayāmī'ti pajānāti. sāmisaṃ vā dukkhaṃ  vedanaṃ vedayamāno `sāmisaṃ dukkhaṃ vedanaṃ vedayāmī'ti pajānāti,  nirāmisaṃ vā dukkhaṃ vedanaṃ vedayamāno `nirāmisaṃ dukkhaṃ vedanaṃ  vedayāmī'ti pajānāti. sāmisaṃ vā adukkhamasukhaṃ vedanaṃ vedayamāno  `sāmisaṃ adukkhamasukhaṃ vedanaṃ vedayāmī'ti pajānāti, nirāmisaṃ vā  adukkhamasukhaṃ vedanaṃ vedayamāno `nirāmisaṃ adukkhamasukhaṃ vedanaṃ  vedayāmī'ti pajānāti. iti ajjhattaṃ vā vedanāsu vedanānupassī  viharati, bahiddhā vā vedanāsu ^a^M2.0237^ea^ vedanānupassī viharati, ajjhattabahiddhā  vā vedanāsu vedanānupassī viharati. samudayadhammānupassī vā  vedanāsu viharati, vayadhammānupassī ^a^P2.0299^ea^ vā vedanāsu viharati,  samudayavayadhammānupassī vā vedanāsu viharati. `atthi vedanā'ti vā  panassa sati paccupaṭṭhitā hoti ^a^V2.0221^ea^ yāvadeva ñāṇamattāya paṭissatimattāya  anissito ca viharati, na ca kiñci loke upādiyati.  evampi kho, bhikkhave, bhikkhu vedanāsu vedanānupassī viharati. </p>
              <p>[06] vedanānupassanā niṭṭhitā. </p>
            </h4>
            <h4>
              <h4n> cittānupassanā </h4n>
              <p>[03] 381^b^.^eb^ ``kathañca ^a^T2.0334^ea^ pana, bhikkhave, bhikkhu citte  cittānupassī viharati? idha, bhikkhave, bhikkhu sarāgaṃ vā cittaṃ  `sarāgaṃ citta'nti pajānāti, vītarāgaṃ vā cittaṃ `vītarāgaṃ  citta'nti pajānāti. sadosaṃ vā cittaṃ `sadosaṃ citta'nti  pajānāti, vītadosaṃ vā cittaṃ `vītadosaṃ citta'nti pajānāti.  samohaṃ vā cittaṃ `samohaṃ citta'nti pajānāti, vītamohaṃ vā cittaṃ  `vītamohaṃ citta'nti pajānāti. saṅkhittaṃ vā cittaṃ `saṅkhittaṃ  citta'nti pajānāti, vikkhittaṃ vā cittaṃ `vikkhittaṃ citta'nti  pajānāti. mahaggataṃ vā cittaṃ `mahaggataṃ citta'nti pajānāti,  amahaggataṃ vā cittaṃ `amahaggataṃ citta'nti pajānāti. sauttaraṃ vā  cittaṃ `sauttaraṃ citta'nti pajānāti, anuttaraṃ vā cittaṃ `anuttaraṃ  citta'nti pajānāti. samāhitaṃ vā cittaṃ `samāhitaṃ citta'nti  pajānāti, asamāhitaṃ vā cittaṃ `asamāhitaṃ citta'nti pajānāti.  vimuttaṃ vā cittaṃ `vimuttaṃ citta'nti pajānāti. avimuttaṃ vā cittaṃ  `avimuttaṃ citta'nti pajānāti. iti ajjhattaṃ vā citte  cittānupassī viharati, bahiddhā vā citte cittānupassī viharati,  ajjhattabahiddhā vā citte cittānupassī viharati.  samudayadhammānupassī vā cittasmiṃ viharati, vayadhammānupassī vā  cittasmiṃ viharati, samudayavayadhammānupassī vā cittasmiṃ viharati,  `atthi citta'nti vā panassa sati paccupaṭṭhitā hoti ^a^P2.0300^ea^ yāvadeva  ñāṇamattāya paṭissatimattāya anissito ca viharati, na ca  kiñci loke upādiyati ^a^T2.0335^ea^. evampi kho, bhikkhave, bhikkhu citte  cittānupassī viharati. </p>
              <p>[06] cittānupassanā niṭṭhitā. </p>
            </h4>
            <h4>
              <h4n> dhammānupassanā nīvaraṇapabbaṃ </h4n>
              <p>[03] 382^b^.^eb^ ``kathañca ^a^M2.0238^ea^ ^a^V2.0222^ea^ pana, bhikkhave, bhikkhu dhammesu  dhammānupassī viharati? idha, bhikkhave, bhikkhu dhammesu  dhammānupassī viharati pañcasu nīvaraṇesu. kathañca pana, bhikkhave,  bhikkhu dhammesu dhammānupassī viharati pañcasu nīvaraṇesu?</p>
              <p>[03] ``idha, bhikkhave, bhikkhu santaṃ vā ajjhattaṃ kāmacchandaṃ  `atthi me ajjhattaṃ kāmacchando'ti pajānāti, asantaṃ vā ajjhattaṃ  kāmacchandaṃ `natthi me ajjhattaṃ kāmacchando'ti pajānāti, yathā ca  anuppannassa kāmacchandassa uppādo hoti tañca pajānāti, yathā ca  uppannassa kāmacchandassa pahānaṃ hoti tañca pajānāti, yathā ca  pahīnassa kāmacchandassa āyatiṃ anuppādo hoti tañca pajānāti.</p>
              <p>[03] ``santaṃ vā ajjhattaṃ byāpādaṃ `atthi me ajjhattaṃ byāpādo'ti  pajānāti, asantaṃ vā ajjhattaṃ byāpādaṃ `natthi me ajjhattaṃ  byāpādo'ti pajānāti, yathā ca anuppannassa byāpādassa uppādo  hoti tañca pajānāti, yathā ca uppannassa byāpādassa pahānaṃ hoti  tañca pajānāti, yathā ca pahīnassa byāpādassa āyatiṃ anuppādo  hoti tañca pajānāti.</p>
              <p>[03] ``santaṃ vā ajjhattaṃ thinamiddhaṃ `atthi me ajjhattaṃ  thinamiddha'nti pajānāti, asantaṃ vā ajjhattaṃ thinamiddhaṃ `natthi me  ajjhattaṃ thinamiddha'nti pajānāti, yathā ca anuppannassa thinamiddhassa  uppādo hoti tañca pajānāti, yathā ca uppannassa thinamiddhassa ^a^T2.0336^ea^  pahānaṃ hoti tañca pajānāti, yathā ca pahīnassa thinamiddhassa  āyatiṃ anuppādo hoti tañca pajānāti.</p>
              <p>[03] ``santaṃ vā ajjhattaṃ uddhaccakukkuccaṃ `atthi me ajjhattaṃ ^a^P2.0301^ea^   uddhaccakukkucca'nti pajānāti, asantaṃ vā ajjhattaṃ uddhaccakukkuccaṃ `natthi  me ajjhattaṃ uddhaccakukkucca'nti pajānāti, yathā ca anuppannassa  uddhaccakukkuccassa uppādo hoti tañca pajānāti, yathā ca uppannassa  uddhaccakukkuccassa pahānaṃ hoti tañca pajānāti, yathā ca pahīnassa  uddhaccakukkuccassa āyatiṃ anuppādo hoti tañca pajānāti.</p>
              <p>[03] ``santaṃ ^a^V2.0223^ea^ vā ajjhattaṃ vicikicchaṃ `atthi me ajjhattaṃ  vicikicchā'ti pajānāti, asantaṃ vā ajjhattaṃ vicikicchaṃ `natthi  me ajjhattaṃ vicikicchā'ti pajānāti, yathā ca anuppannāya  vicikicchāya uppādo hoti tañca pajānāti, yathā ^a^M2.0239^ea^ ca uppannāya  vicikicchāya pahānaṃ hoti tañca pajānāti, yathā ca pahīnāya  vicikicchāya āyatiṃ anuppādo hoti tañca pajānāti.</p>
              <p>[03] ``iti ajjhattaṃ vā dhammesu dhammānupassī viharati, bahiddhā vā  dhammesu dhammānupassī viharati, ajjhattabahiddhā vā dhammesu  dhammānupassī viharati samudayadhammānupassī vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati `atthi dhammā'ti vā panassa sati paccupaṭṭhitā  hoti yāvadeva ñāṇamattāya paṭissatimattāya anissito ca  viharati, na ca kiñci ^a^T2.0337^ea^ loke upādiyati. evampi kho, bhikkhave,  bhikkhu dhammesu dhammānupassī viharati pañcasu nīvaraṇesu. </p>
              <p>[06] nīvaraṇapabbaṃ niṭṭhitaṃ. </p>
            </h4>
            <h4>
              <h4n> dhammānupassanā khandhapabbaṃ </h4n>
              <p>[03] 383^b^.^eb^ ``puna caparaṃ, bhikkhave, bhikkhu dhammesu  dhammānupassī viharati pañcasu upādānakkhandhesu. kathañca pana,  bhikkhave, bhikkhu dhammesu dhammānupassī viharati pañcasu  upādānakkhandhesu? idha, bhikkhave, bhikkhu -- `iti rūpaṃ, iti  rūpassa samudayo, iti rūpassa atthaṅgamo; iti vedanā, iti  vedanāya samudayo, iti vedanāya atthaṅgamo; iti saññā, iti  saññāya samudayo, iti saññāya atthaṅgamo; iti saṅkhārā, iti ^a^P2.0302^ea^   saṅkhārānaṃ samudayo, iti saṅkhārānaṃ atthaṅgamo, iti viññāṇaṃ,  iti viññāṇassa samudayo, iti viññāṇassa atthaṅgamo'ti, iti  ajjhattaṃ vā dhammesu dhammānupassī viharati, bahiddhā vā dhammesu  dhammānupassī viharati, ajjhattabahiddhā vā dhammesu dhammānupassī  viharati. samudayadhammānupassī vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati. `atthi dhammā'ti vā panassa sati paccupaṭṭhitā  hoti yāvadeva ñāṇamattāya paṭissatimattāya, anissito ca  viharati, na ca kiñci loke upādiyati ^a^V2.0224^ea^. evampi kho, bhikkhave,  bhikkhu dhammesu dhammānupassī viharati pañcasu upādānakkhandhesu. </p>
              <p>[06] khandhapabbaṃ niṭṭhitaṃ. </p>
            </h4>
            <h4>
              <h4n> dhammānupassanā āyatanapabbaṃ </h4n>
              <p>[03] 384^b^.^eb^ ``puna ^a^T2.0338^ea^ ^a^M2.0240^ea^ caparaṃ, bhikkhave, bhikkhu dhammesu  dhammānupassī viharati chasu ajjhattikabāhiresu āyatanesu. kathañca  pana, bhikkhave, bhikkhu dhammesu dhammānupassī viharati chasu  ajjhattikabāhiresu āyatanesu?</p>
              <p>[03] ``idha, bhikkhave, bhikkhu cakkhuñca pajānāti, rūpe ca  pajānāti, yañca tadubhayaṃ paṭicca uppajjati saṃyojanaṃ tañca pajānāti,  yathā ca anuppannassa saṃyojanassa uppādo hoti tañca pajānāti,  yathā ca uppannassa saṃyojanassa pahānaṃ hoti tañca pajānāti, yathā  ca pahīnassa saṃyojanassa āyatiṃ anuppādo hoti tañca pajānāti.</p>
              <p>[03] ``sotañca pajānāti, sadde ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``ghānañca pajānāti, gandhe ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``jivhañca pajānāti, rase ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti ^a^V2.0225^ea^, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``kāyañca pajānāti, phoṭṭhabbe ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``manañca ^a^M2.0241^ea^ pajānāti, dhamme ca pajānāti, yañca tadubhayaṃ ^a^P2.0303^ea^  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``iti ajjhattaṃ vā dhammesu dhammānupassī viharati, bahiddhā  vā dhammesu dhammānupassī viharati, ajjhattabahiddhā vā dhammesu  dhammānupassī viharati. samudayadhammānupassī vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati. `atthi ^a^T2.0339^ea^ dhammā'ti vā panassa sati paccupaṭṭhitā  hoti yāvadeva ñāṇamattāya paṭissatimattāya, anissito ca  viharati, na ca kiñci loke upādiyati. evampi kho, bhikkhave,  bhikkhu dhammesu dhammānupassī viharati chasu ajjhattikabāhiresu  āyatanesu. </p>
              <p>[06] āyatanapabbaṃ niṭṭhitaṃ. </p>
            </h4>
            <h4>
              <h4n> dhammānupassanā bojjhaṅgapabbaṃ </h4n>
              <p>[03] 385^b^.^eb^ ``puna caparaṃ, bhikkhave, bhikkhu dhammesu  dhammānupassī viharati sattasu bojjhaṅgesu. kathañca pana, bhikkhave,  bhikkhu dhammesu dhammānupassī viharati sattasu bojjhaṅgesu? idha,  bhikkhave, bhikkhu santaṃ vā ajjhattaṃ satisambojjhaṅgaṃ `atthi me  ajjhattaṃ satisambojjhaṅgo'ti pajānāti, asantaṃ vā ajjhattaṃ  satisambojjhaṅgaṃ `natthi me ajjhattaṃ satisambojjhaṅgo'ti ^a^V2.0226^ea^ pajānāti,  yathā ca anuppannassa satisambojjhaṅgassa uppādo hoti tañca  pajānāti, yathā ca uppannassa satisambojjhaṅgassa bhāvanāya pāripūrī  hoti tañca pajānāti.</p>
              <p>[03] ``santaṃ vā ajjhattaṃ dhammavicayasambojjhaṅgaṃ `atthi me  ajjhattaṃ dhammavicayasambojjhaṅgo'ti pajānāti, asantaṃ vā ajjhattaṃ  dhammavicayasambojjhaṅgaṃ `natthi me ajjhattaṃ dhammavicayasambojjhaṅgo'ti  pajānāti, yathā ca anuppannassa dhammavicayasambojjhaṅgassa uppādo  hoti tañca pajānāti, yathā ca uppannassa ^a^M2.0242^ea^ dhammavicayasambojjhaṅgassa  bhāvanāya pāripūrī hoti tañca pajānāti.</p>
              <p>[03] ``santaṃ vā ajjhattaṃ vīriyasambojjhaṅgaṃ `atthi me ajjhattaṃ  vīriyasambojjhaṅgo'ti pajānāti, asantaṃ vā ajjhattaṃ  vīriyasambojjhaṅgaṃ `natthi me ajjhattaṃ vīriyasambojjhaṅgo'ti  pajānāti, yathā ca anuppannassa vīriyasambojjhaṅgassa uppādo hoti  tañca pajānāti, yathā ca uppannassa vīriyasambojjhaṅgassa bhāvanāya  pāripūrī hoti tañca pajānāti.</p>
              <p>[03] ``santaṃ vā ajjhattaṃ pītisambojjhaṅgaṃ `atthi me ajjhattaṃ  pītisambojjhaṅgo'ti pajānāti, asantaṃ vā ajjhattaṃ pītisambojjhaṅgaṃ  `natthi me ajjhattaṃ pītisambojjhaṅgo'ti pajānāti, yathā ca  anuppannassa pītisambojjhaṅgassa uppādo hoti tañca pajānāti, yathā  ca uppannassa pītisambojjhaṅgassa bhāvanāya pāripūrī hoti tañca  pajānāti.</p>
              <p>[03] ``santaṃ ^a^P2.0304^ea^ vā ajjhattaṃ passaddhisambojjhaṅgaṃ `atthi me ajjhattaṃ  passaddhisambojjhaṅgo'ti pajānāti, asantaṃ vā ajjhattaṃ  passaddhisambojjhaṅgaṃ `natthi me ajjhattaṃ passaddhisambojjhaṅgo'ti  pajānāti, yathā ca anuppannassa passaddhisambojjhaṅgassa uppādo hoti  tañca pajānāti, yathā ca uppannassa passaddhisambojjhaṅgassa bhāvanāya  pāripūrī hoti tañca pajānāti.</p>
              <p>[03] ``santaṃ vā ajjhattaṃ samādhisambojjhaṅgaṃ `atthi me ajjhattaṃ  samādhisambojjhaṅgo'ti pajānāti, asantaṃ vā ajjhattaṃ  samādhisambojjhaṅgaṃ `natthi me ajjhattaṃ samādhisambojjhaṅgo'ti  pajānāti, yathā ca anuppannassa samādhisambojjhaṅgassa uppādo hoti  tañca pajānāti, yathā ca uppannassa samādhisambojjhaṅgassa bhāvanāya  pāripūrī hoti tañca pajānāti.</p>
              <p>[03] ``santaṃ vā ajjhattaṃ upekkhāsambojjhaṅgaṃ `atthi me ajjhattaṃ  upekkhāsambojjhaṅgo'ti pajānāti ^a^V2.0227^ea^, asantaṃ vā ajjhattaṃ  upekkhāsambojjhaṅgaṃ `natthi me ajjhattaṃ upekkhāsambojjhaṅgo'ti  pajānāti, yathā ca anuppannassa ^a^T2.0340^ea^ upekkhāsambojjhaṅgassa uppādo hoti  tañca pajānāti, yathā ca uppannassa upekkhāsambojjhaṅgassa bhāvanāya  pāripūrī hoti tañca pajānāti.</p>
              <p>[03] ``iti ajjhattaṃ vā dhammesu dhammānupassī viharati, bahiddhā  vā dhammesu dhammānupassī viharati, ajjhattabahiddhā vā dhammesu  dhammānupassī viharati. samudayadhammānupassī ^a^M2.0243^ea^ vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati `atthi dhammā'ti vā panassa sati paccupaṭṭhitā  hoti yāvadeva ñāṇamattāya paṭissatimattāya anissito ca  viharati, na ca kiñci loke upādiyati. evampi kho, bhikkhave,  bhikkhu dhammesu dhammānupassī viharati sattasu bojjhaṅgesu. </p>
              <p>[06] bojjhaṅgapabbaṃ niṭṭhitaṃ. {bojjhaṅgapabbaṃ niṭṭhitaṃ, paṭhamabhāṇavāraṃ (syā0)}  </p>
            </h4>
            <h4>
              <h4n> dhammānupassanā saccapabbaṃ </h4n>
              <p>[03] 386^b^.^eb^ ``puna caparaṃ, bhikkhave, bhikkhu dhammesu  dhammānupassī viharati catūsu ariyasaccesu. kathañca pana, bhikkhave,  bhikkhu dhammesu dhammānupassī viharati catūsu ariyasaccesu? idha,  bhikkhave, bhikkhu `idaṃ dukkha'nti yathābhūtaṃ pajānāti, `ayaṃ  dukkhasamudayo'ti yathābhūtaṃ pajānāti, `ayaṃ dukkhanirodho'ti  yathābhūtaṃ pajānāti, `ayaṃ dukkhanirodhagāminī paṭipadā'ti yathābhūtaṃ  pajānāti. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> dukkhasaccaniddeso </h4n>
              <p>[03] 387^b^.^eb^ ``katamañca ^a^T2.0341^ea^ ^a^V2.0228^ea^ ^a^P2.0305^ea^, bhikkhave, dukkhaṃ ariyasaccaṃ?  jātipi dukkhā, jarāpi dukkhā, maraṇampi dukkhaṃ,  sokaparidevadukkhadomanassupāyāsāpi dukkhā, appiyehi sampayogopi  dukkho, piyehi vippayogopi dukkho {appiyehi...pe0... vippayogo  dukkhotipāṭho ceva taṃniddeso ca katthaci na dissati, aṭṭhakathāyaṃpi  taṃsaṃvaṇṇanā natthi}, yampicchaṃ na labhati tampi  dukkhaṃ, ^b^saṅkhittena pañcupādānakkhandhā^eb^ {pañcupādānakkhandhāpi (ka0)} ^b^dukkhā.^eb^ </p>
              <p>[03] 388^b^.^eb^ ``katamā ca, bhikkhave, jāti? yā tesaṃ  tesaṃ sattānaṃ tamhi tamhi sattanikāye jāti sañjāti okkanti  abhinibbatti khandhānaṃ pātubhāvo āyatanānaṃ paṭilābho, ayaṃ vuccati,  bhikkhave, jāti.</p>
              <p>[03] 389. ``katamā ^a^M2.0244^ea^ ca, bhikkhave, jarā? yā tesaṃ tesaṃ sattānaṃ  tamhi tamhi sattanikāye jarā jīraṇatā khaṇḍiccaṃ pāliccaṃ valittacatā  āyuno saṃhāni indriyānaṃ paripāko, ayaṃ vuccati, bhikkhave, jarā. </p>
              <p>[03] 390^b^.^eb^ ``katamañca, bhikkhave, maraṇaṃ? yaṃ {aṭṭhakathā oloketabbā} tesaṃ tesaṃ  sattānaṃ tamhā tamhā sattanikāyā cuti cavanatā bhedo antaradhānaṃ maccu  maraṇaṃ kālakiriyā khandhānaṃ bhedo kaḷevarassa nikkhepo  jīvitindriyassupacchedo, idaṃ vuccati, bhikkhave, maraṇaṃ. </p>
              <p>[03] 391^b^.^eb^ ``katamo ca, bhikkhave, soko? yo kho,  bhikkhave, aññataraññatarena byasanena samannāgatassa aññataraññatarena ^a^P2.0306^ea^   dukkhadhammena phuṭṭhassa soko socanā socitattaṃ antosoko  antoparisoko, ayaṃ vuccati, bhikkhave, soko. </p>
              <p>[03] 392^b^.^eb^ ``katamo ca, bhikkhave, paridevo? yo kho,  bhikkhave, aññataraññatarena byasanena samannāgatassa aññataraññatarena  dukkhadhammena phuṭṭhassa ādevo paridevo ādevanā paridevanā ādevitattaṃ  paridevitattaṃ, ayaṃ vuccati, bhikkhave paridevo. </p>
              <p>[03] 393^b^.^eb^ ``katamañca ^a^T2.0342^ea^, bhikkhave, dukkhaṃ? yaṃ kho,  bhikkhave, kāyikaṃ dukkhaṃ kāyikaṃ asātaṃ kāyasamphassajaṃ dukkhaṃ  asātaṃ vedayitaṃ, idaṃ vuccati, bhikkhave, dukkhaṃ. </p>
              <p>[03] 394^b^.^eb^ ``katamañca ^a^V2.0229^ea^, bhikkhave, domanassaṃ? yaṃ kho,  bhikkhave, cetasikaṃ dukkhaṃ cetasikaṃ asātaṃ manosamphassajaṃ dukkhaṃ  asātaṃ vedayitaṃ, idaṃ vuccati, bhikkhave, domanassaṃ. </p>
              <p>[03] 395^b^.^eb^ ``katamo ca, bhikkhave, upāyāso? yo  kho, bhikkhave, aññataraññatarena byasanena samannāgatassa  aññataraññatarena dukkhadhammena phuṭṭhassa āyāso upāyāso āyāsitattaṃ  upāyāsitattaṃ, ayaṃ vuccati, bhikkhave, upāyāso. </p>
              <p>[03] 396^b^.^eb^ ``katamo ^a^M2.0245^ea^ ca, bhikkhave, appiyehi sampayogo  dukkho? idha yassa te honti aniṭṭhā akantā amanāpā rūpā saddā  gandhā rasā phoṭṭhabbā dhammā, ye vā panassa te honti anatthakāmā  ahitakāmā aphāsukakāmā ayogakkhemakāmā, yā tehi saddhiṃ saṅgati  samāgamo samodhānaṃ missībhāvo, ayaṃ vuccati, bhikkhave, appiyehi  sampayogo dukkho. </p>
              <p>[03] 397^b^.^eb^ ``katamo ca, bhikkhave, piyehi vippayogo  dukkho? idha yassa te honti iṭṭhā kantā manāpā rūpā saddā gandhā  rasā phoṭṭhabbā dhammā, ye vā panassa te honti atthakāmā hitakāmā  phāsukakāmā yogakkhemakāmā mātā vā pitā vā bhātā vā bhaginī  vā mittā vā amaccā vā ñātisālohitā vā, yā tehi saddhiṃ  asaṅgati asamāgamo asamodhānaṃ amissībhāvo, ayaṃ vuccati,  bhikkhave, piyehi vippayogo dukkho. </p>
              <p>[03] 398^b^.^eb^ ``katamañca ^a^T2.0343^ea^ ^a^P2.0307^ea^, bhikkhave, yampicchaṃ na labhati  tampi dukkhaṃ? jātidhammānaṃ, bhikkhave, sattānaṃ evaṃ icchā uppajjati --  `aho vata mayaṃ na jātidhammā assāma, na ca vata no jāti  āgaccheyyā'ti. na kho panetaṃ icchāya pattabbaṃ, idampi yampicchaṃ na  labhati tampi dukkhaṃ. jarādhammānaṃ, bhikkhave, sattānaṃ evaṃ icchā  uppajjati -- `aho vata mayaṃ na jarādhammā assāma, na ca vata no  jarā āgaccheyyā'ti. na kho panetaṃ icchāya pattabbaṃ, idampi  yampicchaṃ na labhati tampi dukkhaṃ. byādhidhammānaṃ, bhikkhave, sattānaṃ  evaṃ icchā uppajjati `aho vata mayaṃ na byādhidhammā assāma,  na ca vata no byādhi āgaccheyyā'ti. na kho panetaṃ icchāya  pattabbaṃ, idampi yampicchaṃ na labhati tampi dukkhaṃ. maraṇadhammānaṃ,  bhikkhave, sattānaṃ evaṃ icchā uppajjati `aho vata mayaṃ na  maraṇadhammā assāma, na ca vata no maraṇaṃ āgaccheyyā'ti. na kho  panetaṃ icchāya pattabbaṃ, idampi yampicchaṃ na labhati tampi dukkhaṃ.  sokaparidevadukkhadomanassupāyāsadhammānaṃ, bhikkhave, sattānaṃ evaṃ ^a^V2.0230^ea^   icchā uppajjati `aho vata mayaṃ na  sokaparidevadukkhadomanassupāyāsadhammā assāma, na ca vata no  sokaparidevadukkhadomanassupāyāsadhammā āgaccheyyu'nti. na kho  panetaṃ icchāya pattabbaṃ, idampi yampicchaṃ na labhati tampi dukkhaṃ. </p>
              <p>[03] 399^b^.^eb^ ``katame ^a^M2.0246^ea^ ca, bhikkhave, saṅkhittena  pañcupādānakkhandhā dukkhā? seyyathidaṃ -- rūpupādānakkhandho,  vedanupādānakkhandho, saññupādānakkhandho, saṅkhārupādānakkhandho,  viññāṇupādānakkhandho. ime vuccanti, bhikkhave, saṅkhittena  pañcupādānakkhandhā dukkhā. idaṃ vuccati, bhikkhave, dukkhaṃ  ariyasaccaṃ. </p>
            </h4>
            <h4>
              <h4n> samudayasaccaniddeso </h4n>
              <p>[03] 400^b^.^eb^ ``katamañca ^a^P2.0308^ea^, bhikkhave, dukkhasamudayaṃ  {dukkhasamudayo (syā0)}  ariyasaccaṃ? yāyaṃ taṇhā ponobbhavikā {ponobhavikā (sī0 pī0)} nandīrāgasahagatā  {nandirāgasahagatā (sī0 syā0 pī0)}  tatratatrābhinandinī, seyyathidaṃ -- kāmataṇhā bhavataṇhā vibhavataṇhā.</p>
              <p>[03] ``sā kho panesā, bhikkhave, taṇhā kattha uppajjamānā  uppajjati, kattha nivisamānā nivisati? yaṃ loke piyarūpaṃ  sātarūpaṃ, etthesā ^a^T2.0344^ea^ taṇhā uppajjamānā uppajjati, ettha nivisamānā  nivisati.</p>
              <p>[03] ``kiñca loke piyarūpaṃ sātarūpaṃ? cakkhu loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati. sotaṃ loke...pe0... ghānaṃ loke... jivhā loke...  kāyo loke... mano loke piyarūpaṃ sātarūpaṃ, etthesā taṇhā  uppajjamānā uppajjati, ettha nivisamānā nivisati.</p>
              <p>[03] ``rūpā loke... saddā loke... gandhā loke... rasā  loke... phoṭṭhabbā loke... dhammā loke piyarūpaṃ sātarūpaṃ, etthesā  taṇhā uppajjamānā uppajjati, ettha nivisamānā nivisati.</p>
              <p>[03] ``cakkhuviññāṇaṃ loke... sotaviññāṇaṃ loke...  ghānaviññāṇaṃ loke... jivhāviññāṇaṃ loke... kāyaviññāṇaṃ loke...  manoviññāṇaṃ loke piyarūpaṃ sātarūpaṃ, etthesā taṇhā uppajjamānā  uppajjati, ettha nivisamānā nivisati.</p>
              <p>[03] ``cakkhusamphasso ^a^V2.0231^ea^ loke... sotasamphasso loke...  ghānasamphasso loke... jivhāsamphasso ^a^P2.0309^ea^ loke... kāyasamphasso  loke... manosamphasso loke piyarūpaṃ sātarūpaṃ, etthesā taṇhā  uppajjamānā uppajjati, ettha nivisamānā nivisati.</p>
              <p>[03] ``cakkhusamphassajā ^a^M2.0247^ea^ vedanā loke... sotasamphassajā vedanā  loke... ghānasamphassajā vedanā loke... jivhāsamphassajā vedanā  loke... kāyasamphassajā vedanā loke... manosamphassajā vedanā  loke piyarūpaṃ sātarūpaṃ, etthesā taṇhā uppajjamānā uppajjati, ettha ^a^T2.0345^ea^  nivisamānā nivisati.</p>
              <p>[03] ``rūpasaññā loke... saddasaññā loke... gandhasaññā loke...  rasasaññā loke... phoṭṭhabbasaññā loke... dhammasaññā loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati.</p>
              <p>[03] ``rūpasañcetanā loke... saddasañcetanā loke...  gandhasañcetanā loke... rasasañcetanā loke... phoṭṭhabbasañcetanā  loke... dhammasañcetanā loke piyarūpaṃ sātarūpaṃ, etthesā taṇhā  uppajjamānā uppajjati, ettha nivisamānā nivisati.</p>
              <p>[03] ``rūpataṇhā loke... saddataṇhā loke... gandhataṇhā loke...  rasataṇhā loke... phoṭṭhabbataṇhā loke... dhammataṇhā loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati.</p>
              <p>[03] ``rūpavitakko loke... saddavitakko loke... gandhavitakko  loke... rasavitakko loke... phoṭṭhabbavitakko loke... dhammavitakko  loke piyarūpaṃ sātarūpaṃ, etthesā taṇhā uppajjamānā uppajjati, ettha  nivisamānā nivisati.</p>
              <p>[03] ``rūpavicāro loke... saddavicāro loke... gandhavicāro  loke... rasavicāro loke... phoṭṭhabbavicāro loke... dhammavicāro  loke piyarūpaṃ sātarūpaṃ, etthesā taṇhā ^a^P2.0310^ea^ uppajjamānā uppajjati, ettha  nivisamānā nivisati. idaṃ vuccati, bhikkhave, dukkhasamudayaṃ  ariyasaccaṃ. </p>
            </h4>
            <h4>
              <h4n> nirodhasaccaniddeso </h4n>
              <p>[03] 401^b^.^eb^ ``katamañca ^a^V2.0232^ea^, bhikkhave, dukkhanirodhaṃ  {dukkhanirodho (syā0)}  ariyasaccaṃ? yo tassāyeva ^a^T2.0346^ea^ taṇhāya asesavirāganirodho cāgo  paṭinissaggo mutti anālayo.</p>
              <p>[03] ``sā ^a^M2.0248^ea^ kho panesā, bhikkhave, taṇhā kattha pahīyamānā pahīyati,  kattha nirujjhamānā nirujjhati? yaṃ loke piyarūpaṃ sātarūpaṃ,  etthesā taṇhā pahīyamānā pahīyati, ettha nirujjhamānā nirujjhati.</p>
              <p>[03] ``kiñca loke piyarūpaṃ sātarūpaṃ? cakkhu loke piyarūpaṃ  sātarūpaṃ, etthesā taṇhā pahīyamānā pahīyati, ettha nirujjhamānā  nirujjhati. sotaṃ loke...pe0... ghānaṃ loke... jivhā loke...  kāyo loke... mano loke piyarūpaṃ sātarūpaṃ, etthesā taṇhā  pahīyamānā pahīyati, ettha nirujjhamānā nirujjhati.</p>
              <p>[03] ``rūpā loke... saddā loke... gandhā loke... rasā  loke... phoṭṭhabbā loke... dhammā loke piyarūpaṃ sātarūpaṃ, etthesā  taṇhā pahīyamānā pahīyati, ettha nirujjhamānā nirujjhati.</p>
              <p>[03] ``cakkhuviññāṇaṃ loke... sotaviññāṇaṃ loke...  ghānaviññāṇaṃ loke... jivhāviññāṇaṃ loke... kāyaviññāṇaṃ loke...  manoviññāṇaṃ loke piyarūpaṃ sātarūpaṃ, etthesā taṇhā pahīyamānā  pahīyati, ettha nirujjhamānā nirujjhati.</p>
              <p>[03] ``cakkhusamphasso loke... sotasamphasso loke...  ghānasamphasso loke... jivhāsamphasso loke... kāyasamphasso  loke... manosamphasso ^a^P2.0311^ea^ loke piyarūpaṃ sātarūpaṃ, etthesā taṇhā  pahīyamānā pahīyati, ettha nirujjhamānā nirujjhati.</p>
              <p>[03] ``cakkhusamphassajā vedanā loke... sotasamphassajā vedanā  loke ^a^T2.0347^ea^... ghānasamphassajā vedanā loke... jivhāsamphassajā vedanā  loke... kāyasamphassajā vedanā loke... manosamphassajā vedanā  loke piyarūpaṃ sātarūpaṃ, etthesā taṇhā pahīyamānā pahīyati, ettha  nirujjhamānā nirujjhati.</p>
              <p>[03] ``rūpasaññā ^a^V2.0233^ea^ loke... saddasaññā loke... gandhasaññā loke...  rasasaññā loke... phoṭṭhabbasaññā loke... dhammasaññā loke piyarūpaṃ  sātarūpaṃ, etthesā taṇhā pahīyamānā pahīyati, ettha nirujjhamānā  nirujjhati.</p>
              <p>[03] ``rūpasañcetanā ^a^M2.0249^ea^ loke... saddasañcetanā loke...  gandhasañcetanā loke... rasasañcetanā loke... phoṭṭhabbasañcetanā  loke... dhammasañcetanā loke piyarūpaṃ sātarūpaṃ, etthesā taṇhā  pahīyamānā pahīyati, ettha nirujjhamānā nirujjhati.</p>
              <p>[03] ``rūpataṇhā loke... saddataṇhā loke... gandhataṇhā loke...  rasataṇhā loke... phoṭṭhabbataṇhā loke... dhammataṇhā loke piyarūpaṃ  sātarūpaṃ, etthesā taṇhā pahīyamānā pahīyati, ettha nirujjhamānā  nirujjhati.</p>
              <p>[03] ``rūpavitakko loke... saddavitakko loke... gandhavitakko  loke... rasavitakko loke... phoṭṭhabbavitakko loke... dhammavitakko  loke piyarūpaṃ sātarūpaṃ, etthesā taṇhā pahīyamānā pahīyati, ettha  nirujjhamānā nirujjhati.</p>
              <p>[03] ``rūpavicāro loke... saddavicāro loke... gandhavicāro  loke... rasavicāro loke... phoṭṭhabbavicāro loke... dhammavicāro  loke piyarūpaṃ sātarūpaṃ ^a^T2.0348^ea^, etthesā taṇhā pahīyamānā pahīyati, ettha  nirujjhamānā nirujjhati. idaṃ vuccati, bhikkhave, dukkhanirodhaṃ  ariyasaccaṃ. </p>
            </h4>
            <h4>
              <h4n> maggasaccaniddeso </h4n>
              <p>[03] 402^b^.^eb^ ``katamañca, bhikkhave,  dukkhanirodhagāminī paṭipadā ariyasaccaṃ? ayameva ariyo  aṭṭhaṅgiko maggo seyyathidaṃ -- sammādiṭṭhi sammāsaṅkappo sammāvācā  sammākammanto sammāājīvo sammāvāyāmo sammāsati sammāsamādhi.</p>
              <p>[03] ``katamā ca, bhikkhave, sammādiṭṭhi? yaṃ ^a^P2.0312^ea^ kho, bhikkhave,  dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ,  dukkhanirodhagāminiyā paṭipadāya ñāṇaṃ, ayaṃ vuccati, bhikkhave,  sammādiṭṭhi.</p>
              <p>[03] ``katamo ^a^V2.0234^ea^ ca, bhikkhave, sammāsaṅkappo? nekkhammasaṅkappo  abyāpādasaṅkappo avihiṃsāsaṅkappo, ayaṃ vuccati bhikkhave,  sammāsaṅkappo.</p>
              <p>[03] ``katamā ^a^M2.0250^ea^ ca, bhikkhave, sammāvācā? musāvādā veramaṇī {veramaṇi  (ka0)}  pisuṇāya vācāya veramaṇī pharusāya vācāya veramaṇī samphappalāpā  veramaṇī, ayaṃ vuccati, bhikkhave, sammāvācā.</p>
              <p>[03] ``katamo ca, bhikkhave, sammākammanto? pāṇātipātā  veramaṇī adinnādānā veramaṇī kāmesumicchācārā veramaṇī, ayaṃ  vuccati, bhikkhave, sammākammanto.</p>
              <p>[03] ``katamo ca, bhikkhave, sammāājīvo? idha, bhikkhave,  ariyasāvako micchāājīvaṃ pahāya sammāājīvena jīvitaṃ kappeti,  ayaṃ vuccati, bhikkhave, sammāājīvo.</p>
              <p>[03] ``katamo ca, bhikkhave, sammāvāyāmo? idha, bhikkhave,  bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ  janeti vāyamati vīriyaṃ ^a^T2.0349^ea^ ārabhati cittaṃ paggaṇhāti padahati;  uppannānaṃ pāpakānaṃ akusalānaṃ dhammānaṃ pahānāya chandaṃ janeti  vāyamati vīriyaṃ ārabhati cittaṃ paggaṇhāti padahati; anuppannānaṃ  kusalānaṃ dhammānaṃ uppādāya chandaṃ janeti vāyamati vīriyaṃ ārabhati  cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā  asammosāya bhiyyobhāvāya ^a^P2.0313^ea^ vepullāya bhāvanāya pāripūriyā chandaṃ  janeti vāyamati vīriyaṃ ārabhati cittaṃ paggaṇhāti padahati. ayaṃ  vuccati, bhikkhave, sammāvāyāmo.</p>
              <p>[03] ``katamā ca, bhikkhave, sammāsati? idha, bhikkhave, bhikkhu  kāye kāyānupassī viharati ātāpī sampajāno satimā vineyya  loke abhijjhādomanassaṃ; vedanāsu vedanānupassī viharati ātāpī  sampajāno satimā vineyya loke abhijjhādomanassaṃ; citte  cittānupassī viharati ātāpī sampajāno satimā vineyya loke  abhijjhādomanassaṃ; dhammesu dhammānupassī viharati ātāpī sampajāno  satimā vineyya loke abhijjhādomanassaṃ. ayaṃ vuccati, bhikkhave,  sammāsati.</p>
              <p>[03] ``katamo ca, bhikkhave, sammāsamādhi? idha, bhikkhave,  bhikkhu vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati.  vitakkavicārānaṃ vūpasamā ajjhattaṃ ^a^M2.0251^ea^ sampasādanaṃ cetaso ekodibhāvaṃ  avitakkaṃ ^a^V2.0235^ea^ avicāraṃ samādhijaṃ pītisukhaṃ dutiyaṃ jhānaṃ upasampajja  viharati. pītiyā ca virāgā upekkhako ca viharati, sato ca  sampajāno, sukhañca kāyena paṭisaṃvedeti, yaṃ taṃ ariyā ācikkhanti  `upekkhako satimā sukhavihārī'ti tatiyaṃ jhānaṃ upasampajja viharati.  sukhassa ca pahānā dukkhassa ca pahānā pubbeva  somanassadomanassānaṃ atthaṅgamā ^b^adukkhamasukhaṃ  upekkhāsatipārisuddhiṃ^eb^ catutthaṃ jhānaṃ upasampajja viharati. ayaṃ  vuccati, bhikkhave ^a^T2.0350^ea^, sammāsamādhi. idaṃ vuccati, bhikkhave,  dukkhanirodhagāminī paṭipadā ariyasaccaṃ. </p>
              <p>[03] 403^b^.^eb^ ``iti ajjhattaṃ vā dhammesu dhammānupassī  viharati, bahiddhā ^a^P2.0314^ea^ vā dhammesu dhammānupassī viharati, ajjhattabahiddhā  vā dhammesu dhammānupassī viharati. samudayadhammānupassī vā dhammesu  viharati, vayadhammānupassī vā dhammesu viharati,  samudayavayadhammānupassī vā dhammesu viharati. `atthi dhammā'ti vā  panassa sati paccupaṭṭhitā hoti yāvadeva ñāṇamattāya paṭissatimattāya  anissito ca viharati, na ca kiñci loke upādiyati.  evampi kho, bhikkhave, bhikkhu dhammesu dhammānupassī viharati catūsu  ariyasaccesu.</p>
              <p>[03] saccapabbaṃ niṭṭhitaṃ. </p>
              <p>[06] dhammānupassanā niṭṭhitā. </p>
              <p>[03] 404^b^.^eb^ ``yo hi koci, bhikkhave, ime cattāro  satipaṭṭhāne evaṃ bhāveyya sattavassāni, tassa dvinnaṃ phalānaṃ aññataraṃ  phalaṃ pāṭikaṅkhaṃ diṭṭheva dhamme aññā; sati vā upādisese ^a^T2.0351^ea^  anāgāmitā.</p>
              <p>[03] ``tiṭṭhantu, bhikkhave, sattavassāni. yo hi koci,  bhikkhave, ime cattāro satipaṭṭhāne evaṃ bhāveyya cha vassāni...pe0...  pañca vassāni... cattāri vassāni... tīṇi vassāni... dve  vassāni... ekaṃ vassaṃ... tiṭṭhatu, bhikkhave, ekaṃ vassaṃ. yo hi  koci, bhikkhave, ime cattāro satipaṭṭhāne evaṃ bhāveyya sattamāsāni,  tassa dvinnaṃ phalānaṃ aññataraṃ phalaṃ pāṭikaṅkhaṃ diṭṭheva dhamme aññā;  sati vā upādisese anāgāmitā.</p>
              <p>[03] ``tiṭṭhantu ^a^M2.0252^ea^, bhikkhave, satta māsāni. yo hi koci,  bhikkhave, ime cattāro satipaṭṭhāne evaṃ bhāveyya cha māsāni...pe0...  pañca māsāni... cattāri māsāni... tīṇi māsāni ^a^V2.0236^ea^ ... dve  māsāni... ekaṃ ^a^P2.0315^ea^ māsaṃ... aḍḍhamāsaṃ... tiṭṭhatu, bhikkhave, aḍḍhamāso.  yo hi koci, bhikkhave, ime cattāro satipaṭṭhāne evaṃ bhāveyya  sattāhaṃ, tassa dvinnaṃ phalānaṃ aññataraṃ phalaṃ pāṭikaṅkhaṃ diṭṭheva dhamme  aññā; sati vā upādisese anāgāmitāti. </p>
              <p>[03] 405^b^.^eb^ ``ekāyano ayaṃ, bhikkhave, maggo sattānaṃ  visuddhiyā sokaparidevānaṃ samatikkamāya dukkhadomanassānaṃ  atthaṅgamāya ñāyassa adhigamāya nibbānassa sacchikiriyāya yadidaṃ  cattāro satipaṭṭhānāti. iti yaṃ taṃ vuttaṃ, idametaṃ paṭicca vutta''nti.  idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahāsatipaṭṭhānasuttaṃ niṭṭhitaṃ navamaṃ. </p>
            </h4>
          </h3>
        </h2>
        <h2>
          <h2n> 10. pāyāsisuttaṃ </h2n>
          <h3>
            <h3n> </h3n>
            <h4>
              <h4n> </h4n>
              <p>[03] 406^b^.^eb^ evaṃ ^a^T2.0352^ea^ ^a^M2.0253^ea^ ^a^P2.0316^ea^ ^a^V2.0237^ea^ me sutaṃ  -- ekaṃ samayaṃ āyasmā  kumārakassapo kosalesu cārikaṃ caramāno mahatā bhikkhusaṅghena saddhiṃ  pañcamattehi bhikkhusatehi yena setabyā nāma kosalānaṃ nagaraṃ  tadavasari. tatra sudaṃ āyasmā kumārakassapo setabyāyaṃ viharati  uttarena setabyaṃ siṃsapāvane {sīsapāvane (syā0)}. tena kho pana samayena pāyāsi  rājañño setabyaṃ ajjhāvasati sattussadaṃ satiṇakaṭṭhodakaṃ sadhaññaṃ  rājabhoggaṃ raññā pasenadinā kosalena dinnaṃ rājadāyaṃ brahmadeyyaṃ. </p>
            </h4>
            <h4>
              <h4n> pāyāsirājaññavatthu </h4n>
              <p>[03] 407^b^.^eb^ tena kho pana samayena pāyāsissa rājaññassa  evarūpaṃ pāpakaṃ diṭṭhigataṃ uppannaṃ hoti -- ``itipi natthi paro  loko, natthi sattā opapātikā, natthi sukatadukkaṭānaṃ ^a^P2.0317^ea^ {sukaṭakkaṭānaṃ  (sī0 pī0)} kammānaṃ phalaṃ  vipāko''ti. assosuṃ kho setabyakā brāhmaṇagahapatikā --  ``samaṇo khalu bho kumārakassapo samaṇassa gotamassa sāvako  kosalesu cārikaṃ caramāno mahatā bhikkhusaṅghena saddhiṃ pañcamattehi  bhikkhusatehi setabyaṃ anuppatto setabyāyaṃ viharati uttarena setabyaṃ  siṃsapāvane. taṃ kho pana bhavantaṃ kumārakassapaṃ evaṃ kalyāṇo  kittisaddo abbhuggato -- `paṇḍito byatto medhāvī bahussuto  cittakathī kalyāṇapaṭibhāno vuddho {buddho (syā0 ka0)} ceva arahā ca. sādhu kho pana  tathārūpānaṃ arahataṃ dassanaṃ hotī'''ti. atha kho setabyakā  brāhmaṇagahapatikā setabyāya nikkhamitvā ^a^T2.0353^ea^ saṅghasaṅghī gaṇībhūtā  uttarenamukhā gacchanti yena siṃsapāvanaṃ {yena siṃsapāvanaṃ, tenupasaṅkamanti (sī0  pī0)}. </p>
              <p>[03] 408^b^.^eb^ tena kho pana samayena pāyāsi rājañño  uparipāsāde divāseyyaṃ upagato hoti. addasā kho pāyāsi  rājañño setabyake brāhmaṇagahapatike setabyāya nikkhamitvā  saṅghasaṅghī gaṇībhūte uttarenamukhe gacchante yena siṃsapāvanaṃ {yena  siṃsapāvanaṃ, tenupasaṅkamante (sī0 pī0)}, disvā  khattaṃ āmantesi ^a^M2.0254^ea^ -- ``kiṃ nu ^a^V2.0238^ea^ kho, bho khatte, setabyakā  brāhmaṇagahapatikā setabyāya nikkhamitvā saṅghasaṅghī gaṇībhūtā  uttarenamukhā gacchanti yena siṃsapāvana''nti {ettha pana sabbatthapi evameva  dissati, natthi pāṭhantaraṃ}?</p>
              <p>[03] ``atthi ^a^P2.0318^ea^ kho, bho, samaṇo kumārakassapo, samaṇassa  gotamassa sāvako kosalesu cārikaṃ caramāno mahatā bhikkhusaṅghena  saddhiṃ pañcamattehi bhikkhusatehi setabyaṃ anuppatto setabyāyaṃ viharati  uttarena setabyaṃ siṃsapāvane. taṃ kho pana bhavantaṃ kumārakassapaṃ evaṃ  kalyāṇo kittisaddo abbhuggato -- `paṇḍito byatto medhāvī  bahussuto cittakathī kalyāṇapaṭibhāno vuddho ceva arahā cā'ti {arahā ca (syā0  ka0)}.  tamete {tamenaṃ te (sī0 ka0), tamenaṃ (pī0)} bhavantaṃ kumārakassapaṃ dassanāya upasaṅkamantī''ti. ``tena  hi, bho khatte, yena setabyakā brāhmaṇagahapatikā tenupasaṅkama;  upasaṅkamitvā setabyake brāhmaṇagahapatike evaṃ vadehi -- `pāyāsi,  bho, rājañño evamāha ^a^T2.0354^ea^ -- āgamentu kira bhavanto, pāyāsipi  rājañño samaṇaṃ kumārakassapaṃ dassanāya upasaṅkamissatī'ti. purā  samaṇo kumārakassapo setabyake brāhmaṇagahapatike bāle abyatte  saññāpeti -- `itipi atthi paro loko, atthi sattā opapātikā,  atthi sukatadukkaṭānaṃ kammānaṃ phalaṃ vipāko'ti. natthi hi, bho  khatte, paro loko, natthi sattā opapātikā, natthi sukatadukkaṭānaṃ  kammānaṃ phalaṃ vipāko''ti. ``evaṃ bho''ti kho so khattā  pāyāsissa rājaññassa paṭissutvā yena setabyakā brāhmaṇagahapatikā  tenupasaṅkami; upasaṅkamitvā setabyake brāhmaṇagahapatike etadavoca --  ``pāyāsi, bho, rājañño evamāha, āgamentu kira bhavanto,  pāyāsipi rājañño samaṇaṃ kumārakassapaṃ dassanāya  upasaṅkamissatī''ti. </p>
              <p>[03] 409^b^.^eb^ atha kho pāyāsi rājañño setabyakehi  brāhmaṇagahapatikehi parivuto yena siṃsapāvanaṃ yenāyasmā kumārakassapo  tenupasaṅkami; upasaṅkamitvā āyasmatā kumārakassapena saddhiṃ ^a^M2.0255^ea^   sammodi, sammodanīyaṃ ^a^P2.0319^ea^ kathaṃ sāraṇīyaṃ vītisāretvā ekamantaṃ nisīdi.  setabyakāpi kho brāhmaṇagahapatikā appekacce āyasmantaṃ  kumārakassapaṃ abhivādetvā ekamantaṃ ^a^T2.0355^ea^ nisīdiṃsu; appekacce āyasmatā  kumārakassapena saddhiṃ sammodiṃsu; sammodanīyaṃ kathaṃ sāraṇīyaṃ  vītisāretvā ekamantaṃ nisīdiṃsu. appekacce yenāyasmā  kumārakassapo tenañjaliṃ paṇāmetvā ekamantaṃ nisīdiṃsu. appekacce  nāmagottaṃ sāvetvā ekamantaṃ nisīdiṃsu. appekacce tuṇhībhūtā  ekamantaṃ nisīdiṃsu. </p>
            </h4>
            <h4>
              <h4n> natthikavādo </h4n>
              <p>[03] 410^b^.^eb^ ekamantaṃ ^a^V2.0239^ea^ nisinno kho pāyāsi rājañño  āyasmantaṃ kumārakassapaṃ etadavoca -- ``ahañhi, bho kassapa,  evaṃvādī evaṃdiṭṭhī -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti.  ``nāhaṃ, rājañña, evaṃvādiṃ evaṃdiṭṭhiṃ addasaṃ vā assosiṃ vā. kathañhi  nāma evaṃ vadeyya -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'ti? </p>
            </h4>
            <h4>
              <h4n> candimasūriyaupamā </h4n>
              <p>[03] 411^b^.^eb^ ``tena hi, rājañña, taññevettha  paṭipucchissāmi, yathā te khameyya, tathā naṃ byākareyyāsi. taṃ kiṃ  maññasi, rājañña, ime candimasūriyā imasmiṃ vā loke parasmiṃ vā,  devā vā te manussā vā''ti? ``ime, bho kassapa, candimasūriyā  parasmiṃ loke, na imasmiṃ; devā te na manussā''ti. ``imināpi  kho te, rājañña, pariyāyena evaṃ hotu -- itipi atthi paro loko,  atthi sattā opapātikā, atthi sukatadukkaṭānaṃ kammānaṃ phalaṃ  vipāko''ti. </p>
              <p>[03] 412^b^.^eb^ ``kiñcāpi bhavaṃ kassapo evamāha, atha  kho evaṃ me ettha hoti -- `itipi natthi paro loko, natthi sattā  opapātikā, natthi ^a^P2.0320^ea^ sukatadukkaṭānaṃ kammānaṃ phalaṃ vipāko'''ti.  ``atthi pana, rājañña, pariyāyo, yena te pariyāyena evaṃ hoti --  `itipi natthi paro loko, natthi sattā opapātikā, natthi  sukatadukkaṭānaṃ kammānaṃ phalaṃ vipāko'''ti? ``atthi ^a^M2.0256^ea^, bho kassapa,  pariyāyo, yena me pariyāyena evaṃ ^a^T2.0356^ea^ hoti -- `itipi natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'''ti. ``yathā kathaṃ viya, rājaññā''ti? ``idha me, bho  kassapa, mittāmaccā ñātisālohitā pāṇātipātī adinnādāyī  kāmesumicchācārī musāvādī pisuṇavācā pharusavācā samphappalāpī  abhijjhālū byāpannacittā micchādiṭṭhī. te aparena samayena  ābādhikā honti dukkhitā bāḷhagilānā. yadāhaṃ jānāmi -- `na  dānime imamhā ābādhā vuṭṭhahissantī'ti tyāhaṃ upasaṅkamitvā evaṃ  vadāmi -- `santi kho, bho, eke samaṇabrāhmaṇā evaṃvādino  evaṃdiṭṭhino -- ye te pāṇātipātī adinnādāyī kāmesumicchācārī  musāvādī pisuṇavācā pharusavācā samphappalāpī abhijjhālū  byāpannacittā micchādiṭṭhī, te kāyassa bhedā ^a^V2.0240^ea^ paraṃ maraṇā apāyaṃ  duggatiṃ vinipātaṃ nirayaṃ upapajjantī'ti. bhavanto kho pāṇātipātī  adinnādāyī kāmesumicchācārī musāvādī pisuṇavācā pharusavācā  samphappalāpī abhijjhālū byāpannacittā micchādiṭṭhī. sace tesaṃ  bhavataṃ samaṇabrāhmaṇānaṃ saccaṃ vacanaṃ, bhavanto kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjissanti. sace, bho,  kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjeyyātha, yena me āgantvā āroceyyātha -- `itipi atthi paro  loko, atthi sattā opapātikā, atthi sukatadukkaṭānaṃ kammānaṃ phalaṃ  vipāko'ti ^a^T2.0357^ea^. bhavanto kho pana me saddhāyikā paccayikā, yaṃ  bhavantehi diṭṭhaṃ, yathā sāmaṃ diṭṭhaṃ evametaṃ bhavissatī'ti. te me  `sādhū'ti paṭissutvā ^a^P2.0321^ea^ neva āgantvā ārocenti, na pana dūtaṃ  pahiṇanti. ayampi kho, bho kassapa, pariyāyo, yena me  pariyāyena evaṃ hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti. </p>
            </h4>
            <h4>
              <h4n> coraupamā </h4n>
              <p>[03] 413^b^.^eb^ ``tena hi, rājañña, taññevettha  paṭipucchissāmi. yathā te khameyya tathā naṃ byākareyyāsi. taṃ  kiṃ maññasi, rājañña, idha te purisā coraṃ āgucāriṃ gahetvā  dasseyyuṃ -- `ayaṃ te, bhante, coro āgucārī; imassa yaṃ icchasi,  taṃ daṇḍaṃ paṇehī'ti. te tvaṃ evaṃ vadeyyāsi -- `tena hi, bho, imaṃ  purisaṃ daḷhāya rajjuyā pacchābāhaṃ gāḷhabandhanaṃ bandhitvā ^a^M2.0257^ea^ khuramuṇḍaṃ  karitvā {kāretvā (syā0 ka0)} kharassarena paṇavena rathikāya rathikaṃ {rathiyāya  rathiyaṃ (bahūsū)} siṅghāṭakena  siṅghāṭakaṃ parinetvā dakkhiṇena dvārena nikkhamitvā dakkhiṇato  nagarassa āghātane sīsaṃ chindathā'ti. te `sādhū'ti paṭissutvā taṃ  purisaṃ daḷhāya rajjuyā pacchābāhaṃ gāḷhabandhanaṃ bandhitvā khuramuṇḍaṃ  karitvā kharassarena paṇavena rathikāya rathikaṃ siṅghāṭakena  siṅghāṭakaṃ parinetvā dakkhiṇena dvārena nikkhamitvā dakkhiṇato  nagarassa āghātane nisīdāpeyyuṃ. labheyya nu kho so coro  coraghātesu -- `āgamentu tāva bhavanto coraghātā, amukasmiṃ ^a^T2.0358^ea^ me gāme  vā nigame vā mittāmaccā ñātisālohitā, yāvāhaṃ tesaṃ uddisitvā  āgacchāmī'ti ^a^P2.0322^ea^, udāhu vippalapantasseva coraghātā sīsaṃ  chindeyyu''nti? ``na hi so, bho kassapa, coro labheyya  coraghātesu -- `āgamentu tāva bhavanto coraghātā amukasmiṃ me gāme  vā nigame vā mittāmaccā ñātisālohitā, yāvāhaṃ tesaṃ uddisitvā  āgacchāmī'ti. atha kho naṃ vippalapantasseva coraghātā sīsaṃ  chindeyyu''nti. ``so hi nāma, rājañña, coro manusso  manussabhūtesu coraghātesu na labhissati -- `āgamentu tāva bhavanto  coraghātā, amukasmiṃ me gāme ^a^V2.0241^ea^ vā nigame vā mittāmaccā  ñātisālohitā, yāvāhaṃ tesaṃ uddisitvā āgacchāmī'ti. kiṃ pana  te mittāmaccā ñātisālohitā pāṇātipātī adinnādāyī  kāmesumicchācārī musāvādī pisuṇavācā pharusavācā samphappalāpī  abhijjhālū byāpannacittā micchādiṭṭhī, te kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapannā labhissanti nirayapālesu --  `āgamentu tāva bhavanto nirayapālā, yāva mayaṃ pāyāsissa  rājaññassa gantvā ārocema -- ``itipi atthi paro loko, atthi  sattā opapātikā, atthi sukatadukkaṭānaṃ kammānaṃ phalaṃ vipāko'''ti?  imināpi kho te, rājañña, pariyāyena evaṃ hotu -- `itipi  atthi paro loko, atthi sattā opapātikā, atthi sukatadukkaṭānaṃ  kammānaṃ phalaṃ vipāko'''ti. </p>
              <p>[03] 414^b^.^eb^ ``kiñcāpi ^a^T2.0359^ea^ bhavaṃ kassapo evamāha, atha  kho evaṃ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ ^a^M2.0258^ea^ kammānaṃ phalaṃ vipāko''ti.  ``atthi pana, rājañña, pariyāyo yena te pariyāyena evaṃ hoti --  `itipi natthi paro loko, natthi sattā opapātikā, natthi  sukatadukkaṭānaṃ kammānaṃ phalaṃ vipāko'''ti? ``atthi, bho kassapa,  pariyāyo, yena me pariyāyena evaṃ hoti -- `itipi natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'''ti. ``yathā kathaṃ viya, rājaññā''ti? ``idha me, bho  kassapa, mittāmaccā ñātisālohitā pāṇātipātā paṭiviratā  adinnādānā paṭiviratā kāmesumicchācārā ^a^P2.0323^ea^ paṭiviratā musāvādā  paṭiviratā pisuṇāya vācāya paṭiviratā pharusāya vācāya paṭiviratā  samphappalāpā paṭiviratā anabhijjhālū abyāpannacittā sammādiṭṭhī.  te aparena samayena ābādhikā honti dukkhitā bāḷhagilānā.  yadāhaṃ jānāmi -- `na dānime imamhā ābādhā vuṭṭhahissantī'ti  tyāhaṃ upasaṅkamitvā evaṃ vadāmi -- `santi kho, bho, eke  samaṇabrāhmaṇā evaṃvādino evaṃdiṭṭhino -- ye te pāṇātipātā  paṭiviratā adinnādānā paṭiviratā kāmesumicchācārā paṭiviratā  musāvādā paṭiviratā pisuṇāya vācāya paṭiviratā pharusāya vācāya  paṭiviratā samphappalāpā paṭiviratā anabhijjhālū abyāpannacittā  sammādiṭṭhī te kāyassa bhedā paraṃ maraṇā sugatiṃ saggaṃ lokaṃ  upapajjantīti ^a^T2.0360^ea^. bhavanto kho pāṇātipātā paṭiviratā adinnādānā  paṭiviratā kāmesumicchācārā paṭiviratā musāvādā paṭiviratā  pisuṇāya vācāya paṭiviratā pharusāya vācāya paṭiviratā  samphappalāpā paṭiviratā anabhijjhālū abyāpannacittā sammādiṭṭhī.  sace tesaṃ bhavataṃ samaṇabrāhmaṇānaṃ saccaṃ vacanaṃ, bhavanto kāyassa bhedā  paraṃ maraṇā sugatiṃ saggaṃ lokaṃ upapajjissanti. sace, bho, kāyassa  bhedā ^a^V2.0242^ea^ paraṃ maraṇā sugatiṃ saggaṃ lokaṃ upapajjeyyātha, yena me āgantvā  āroceyyātha -- `itipi atthi paro loko, atthi sattā opapātikā,  atthi sukatadukkaṭānaṃ kammānaṃ phalaṃ vipāko'ti. bhavanto kho pana me  saddhāyikā paccayikā, yaṃ bhavantehi diṭṭhaṃ, yathā sāmaṃ diṭṭhaṃ evametaṃ  bhavissatī'ti. te me `sādhū'ti paṭissutvā neva āgantvā  ārocenti, na pana dūtaṃ pahiṇanti. ayampi kho, bho kassapa,  pariyāyo, yena me pariyāyena evaṃ hoti -- `itipi ^a^P2.0324^ea^ natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'''ti. </p>
            </h4>
            <h4>
              <h4n> gūthakūpapurisaupamā </h4n>
              <p>[03] 415^b^.^eb^ ``tena ^a^M2.0259^ea^ hi, rājañña, upamaṃ te karissāmi.  upamāya midhekacce {upamāyapidhekacce (sī0 syā0), upamāyapīdhekacce (pī0)} viññū   purisā bhāsitassa atthaṃ ājānanti.  seyyathāpi, rājañña, puriso gūthakūpe sasīsakaṃ {sasīsako (syā0)} nimuggo assa.  atha tvaṃ purise āṇāpeyyāsi -- `tena hi, bho, taṃ purisaṃ tamhā  gūthakūpā uddharathā'ti. te `sādhū'ti paṭissutvā taṃ purisaṃ tamhā  gūthakūpā uddhareyyuṃ. te tvaṃ evaṃ vadeyyāsi -- `tena hi, bho, tassa  purisassa kāyā ^a^T2.0361^ea^ veḷupesikāhi gūthaṃ sunimmajjitaṃ nimmajjathā'ti. te  `sādhū'ti paṭissutvā tassa purisassa kāyā veḷupesikāhi gūthaṃ  sunimmajjitaṃ nimmajjeyyuṃ. te tvaṃ evaṃ vadeyyāsi -- `tena hi,  bho, tassa purisassa kāyaṃ paṇḍumattikāya tikkhattuṃ subbaṭṭitaṃ  ubbaṭṭethā'ti {suppaṭṭitaṃ uppaṭṭethāti (ka0)}. te tassa purisassa kāyaṃ paṇḍumattikāya tikkhattuṃ  subbaṭṭitaṃ ubbaṭṭeyyuṃ. te tvaṃ evaṃ vadeyyāsi -- `tena hi, bho, taṃ  purisaṃ telena abbhañjitvā sukhumena cuṇṇena tikkhattuṃ suppadhotaṃ  karothā'ti. te taṃ purisaṃ telena abbhañjitvā sukhumena cuṇṇena  tikkhattuṃ suppadhotaṃ kareyyuṃ. te tvaṃ evaṃ vadeyyāsi -- `tena hi,  bho, tassa purisassa kesamassuṃ kappethā'ti. te tassa purisassa  kesamassuṃ kappeyyuṃ. te tvaṃ evaṃ vadeyyāsi -- `tena hi, bho, tassa  purisassa mahagghañca mālaṃ mahagghañca vilepanaṃ mahagghāni ca vatthāni  upaharathā'ti. te tassa purisassa mahagghañca mālaṃ mahagghañca  vilepanaṃ ^a^P2.0325^ea^ mahagghāni ca vatthāni upahareyyuṃ. te tvaṃ evaṃ vadeyyāsi  -- `tena hi, bho, taṃ purisaṃ pāsādaṃ āropetvā pañcakāmaguṇāni  upaṭṭhāpethā'ti. te taṃ purisaṃ pāsādaṃ āropetvā pañcakāmaguṇāni  upaṭṭhāpeyyuṃ.</p>
              <p>[03] ``taṃ kiṃ maññasi, rājañña, api nu tassa purisassa  sunhātassa suvilittassa sukappitakesamassussa āmukkamālābharaṇassa  odātavatthavasanassa uparipāsādavaragatassa pañcahi ^a^V2.0243^ea^ kāmaguṇehi  samappitassa samaṅgībhūtassa ^a^T2.0362^ea^ paricārayamānassa punadeva tasmiṃ gūthakūpe  nimujjitukāmatā {nimujjitukāmyatā (syā0 ka0)} assā''ti? ``no hidaṃ, bho kassapa''. ``taṃ  kissa hetu''? ``asuci, bho kassapa, gūthakūpo asuci ceva  asucisaṅkhāto ca duggandho ca duggandhasaṅkhāto ca jeguccho ca  jegucchasaṅkhāto ^a^M2.0260^ea^ ca paṭikūlo ca paṭikūlasaṅkhāto cā''ti.  ``evameva kho, rājañña, manussā devānaṃ asucī ceva  asucisaṅkhātā ca, duggandhā ca duggandhasaṅkhātā ca, jegucchā ca  jegucchasaṅkhātā ca, paṭikūlā ca paṭikūlasaṅkhātā ca. yojanasataṃ  kho, rājañña, manussagandho deve ubbādhati. kiṃ pana te mittāmaccā  ñātisālohitā pāṇātipātā paṭiviratā adinnādānā paṭiviratā  kāmesumicchācārā paṭiviratā musāvādā paṭiviratā pisuṇāya vācāya  paṭiviratā pharusāya vācāya paṭiviratā samphappalāpā paṭiviratā  anabhijjhālū abyāpannacittā sammādiṭṭhī, kāyassa bhedā paraṃ maraṇā  sugatiṃ saggaṃ lokaṃ upapannā te āgantvā ārocessanti --  `itipi atthi paro loko, atthi sattā opapātikā, atthi  sukatadukkaṭānaṃ ^a^P2.0326^ea^ kammānaṃ phalaṃ vipāko'ti? imināpi kho te,  rājañña, pariyāyena evaṃ hotu -- `itipi atthi paro loko, atthi  sattā opapātikā, atthi sukatadukkaṭānaṃ kammānaṃ phalaṃ vipāko'''ti. </p>
              <p>[03] 416^b^.^eb^ ``kiñcāpi bhavaṃ kassapo evamāha, atha  kho evaṃ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti.  ``atthi pana, rājañña, pariyāyo ^a^T2.0363^ea^ ...pe0... ``atthi, bho kassapa,  pariyāyo...pe0... yathā kathaṃ viya, rājaññāti? ``idha me, bho  kassapa, mittāmaccā ñātisālohitā pāṇātipātā paṭiviratā  adinnādānā paṭiviratā kāmesumicchācārā paṭiviratā musāvādā  paṭiviratā surāmerayamajjapamādaṭṭhānā paṭiviratā, te aparena samayena  ābādhikā honti dukkhitā bāḷhagilānā. yadāhaṃ jānāmi -- `na  dānime imamhā ābādhā vuṭṭhahissantī'ti tyāhaṃ upasaṅkamitvā evaṃ  vadāmi -- `santi kho, bho, eke samaṇabrāhmaṇā evaṃvādino  evaṃdiṭṭhino -- ye te pāṇātipātā paṭiviratā adinnādānā paṭiviratā  kāmesumicchācārā paṭiviratā musāvādā paṭiviratā  surāmerayamajjapamādaṭṭhānā paṭiviratā, te kāyassa bhedā paraṃ maraṇā  sugatiṃ saggaṃ lokaṃ upapajjanti devānaṃ tāvatiṃsānaṃ sahabyatanti.  bhavanto kho pāṇātipātā paṭiviratā adinnādānā paṭiviratā  kāmesumicchācārā paṭiviratā musāvādā paṭiviratā  surāmerayamajjapamādaṭṭhānā paṭiviratā. sace tesaṃ bhavataṃ  samaṇabrāhmaṇānaṃ saccaṃ vacanaṃ, bhavanto kāyassa bhedā paraṃ ^a^M2.0261^ea^ maraṇā sugatiṃ  saggaṃ lokaṃ upapajjissanti, devānaṃ tāvatiṃsānaṃ sahabyataṃ. sace,  bho, kāyassa bhedā paraṃ maraṇā sugatiṃ saggaṃ lokaṃ upapajjeyyātha ^a^V2.0244^ea^   devānaṃ tāvatiṃsānaṃ sahabyataṃ, yena me āgantvā āroceyyātha --  itipi atthi paro loko, atthi sattā opapātikā, atthi  sukatadukkaṭānaṃ kammānaṃ phalaṃ vipākoti. bhavanto kho ^a^T2.0364^ea^ pana me  saddhāyikā paccayikā, yaṃ bhavantehi diṭṭhaṃ, yathā sāmaṃ ^a^P2.0327^ea^ diṭṭhaṃ evametaṃ  bhavissatīti. te me `sādhū'ti paṭissutvā neva āgantvā  ārocenti, na pana dūtaṃ pahiṇanti. ayampi kho, bho kassapa,  pariyāyo, yena me pariyāyena evaṃ hoti -- `itipi natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'''ti. </p>
            </h4>
            <h4>
              <h4n> tāvatiṃsadevaupamā </h4n>
              <p>[03] 417^b^.^eb^ ``tena hi, rājañña, taññevettha  paṭipucchissāmi; yathā te khameyya, tathā naṃ byākareyyāsi. yaṃ kho  pana, rājañña, mānussakaṃ vassasataṃ, devānaṃ tāvatiṃsānaṃ eso eko  rattindivo {rattidivo (ka0)}, tāya rattiyā tiṃsarattiyo māso, tena māsena  dvādasamāsiyo saṃvaccharo, tena saṃvaccharena dibbaṃ vassasahassaṃ devānaṃ  tāvatiṃsānaṃ āyuppamāṇaṃ. ye te mittāmaccā ñātisālohitā  pāṇātipātā paṭiviratā adinnādānā paṭiviratā kāmesumicchācārā  paṭiviratā musāvādā paṭiviratā surāmerayamajjapamādaṭṭhānā paṭiviratā,  te kāyassa bhedā paraṃ maraṇā sugatiṃ saggaṃ lokaṃ upapannā devānaṃ  tāvatiṃsānaṃ sahabyataṃ. sace pana tesaṃ evaṃ bhavissati -- `yāva mayaṃ  dve vā tīṇi vā rattindivā dibbehi pañcahi kāmaguṇehi samappitā  samaṅgībhūtā paricārema, atha mayaṃ pāyāsissa rājaññassa gantvā  āroceyyāma -- ``itipi atthi paro loko, atthi sattā opapātikā,  atthi sukatadukkaṭānaṃ kammānaṃ phalaṃ vipāko''ti. api nu te  āgantvā āroceyyuṃ ^a^T2.0365^ea^ -- `itipi atthi paro loko, atthi sattā  opapātikā, atthi sukatadukkaṭānaṃ kammānaṃ phalaṃ vipāko'''ti?  ``no hidaṃ, bho kassapa. api hi mayaṃ, bho kassapa, ciraṃ  kālaṅkatāpi bhaveyyāma. ko panetaṃ bhoto kassapassa āroceti ^a^M2.0262^ea^ --  `atthi devā tāvatiṃsā'ti vā `evaṃdīghāyukā devā tāvatiṃsā'ti vā.  na mayaṃ bhoto ^a^P2.0328^ea^ kassapassa saddahāma -- `atthi devā tāvatiṃsā'ti  vā `evaṃdīghāyukā devā tāvatiṃsā'ti vā''ti.</p>
            </h4>
            <h4>
              <h4n> jaccandhaupamā </h4n>
              <p>[03] 418^b^.^eb^ ``seyyathāpi, rājañña, jaccandho puriso na  passeyya kaṇha -- sukkāni rūpāni ^a^V2.0245^ea^, na passeyya nīlakāni rūpāni,  na passeyya pītakāni {mañjeṭṭhakāni (syā0)} rūpāni, na passeyya lohitakāni rūpāni, na  passeyya mañjiṭṭhakāni rūpāni, na passeyya samavisamaṃ, na passeyya  tārakāni rūpāni, na passeyya candimasūriye. so evaṃ vadeyya --  `natthi kaṇhasukkāni rūpāni, natthi kaṇhasukkānaṃ rūpānaṃ dassāvī.  natthi nīlakāni rūpāni, natthi nīlakānaṃ rūpānaṃ dassāvī.  natthi pītakāni rūpāni, natthi pītakānaṃ rūpānaṃ dassāvī. natthi  lohitakāni rūpāni, natthi lohitakānaṃ rūpānaṃ dassāvī. natthi  mañjiṭṭhakāni rūpāni, natthi mañjiṭṭhakānaṃ rūpānaṃ dassāvī. natthi  samavisamaṃ, natthi samavisamassa dassāvī. natthi tārakāni  rūpāni, natthi tārakānaṃ rūpānaṃ dassāvī. natthi candimasūriyā,  natthi candimasūriyānaṃ dassāvī. ahametaṃ na jānāmi, ahametaṃ na  passāmi, tasmā taṃ natthī'ti. sammā nu kho so, rājañña,  vadamāno vadeyyā''ti? ``no hidaṃ, bho ^a^T2.0366^ea^ kassapa. atthi  kaṇhasukkāni rūpāni, atthi kaṇhasukkānaṃ rūpānaṃ dassāvī. atthi  nīlakāni rūpāni, atthi nīlakānaṃ rūpānaṃ dassāvī...pe0... ^a^P2.0329^ea^ atthi  samavisamaṃ, atthi samavisamassa dassāvī. atthi tārakāni  rūpāni, atthi tārakānaṃ rūpānaṃ dassāvī. atthi candimasūriyā,  atthi candimasūriyānaṃ dassāvī. `ahametaṃ na jānāmi, ahametaṃ na  passāmi, tasmā taṃ natthī'ti. na hi so, bho kassapa, sammā  vadamāno vadeyyā''ti. ``evameva kho tvaṃ, rājañña, jaccandhūpamo  maññe paṭibhāsi yaṃ maṃ tvaṃ evaṃ vadesi''.</p>
              <p>[03] ``ko panetaṃ bhoto kassapassa āroceti -- `atthi devā  tāvatiṃsā''ti vā, `evaṃdīghāyukā devā tāvatiṃsā'ti vā? na mayaṃ  bhoto kassapassa saddahāma -- `atthi devā tāvatiṃsā'ti vā  `evaṃdīghāyukā devā tāvatiṃsā'ti vā''ti. ``na kho, rājañña,  evaṃ paro loko daṭṭhabbo, yathā tvaṃ maññasi iminā maṃsacakkhunā.  ye kho te rājañña samaṇabrāhmaṇā araññavanapatthāni pantāni  senāsanāni paṭisevanti ^a^M2.0263^ea^, te tattha appamattā ātāpino pahitattā  viharantā dibbacakkhuṃ visodhenti. te dibbena cakkhunā visuddhena  atikkantamānusakena imaṃ ceva lokaṃ passanti parañca satte ca  opapātike. evañca kho, rājañña, paro loko daṭṭhabbo; natveva  yathā tvaṃ maññasi iminā maṃsacakkhunā. imināpi kho te,  rājañña, pariyāyena evaṃ hotu -- `itipi ^a^T2.0367^ea^ atthi paro loko, atthi  sattā opapātikā, atthi sukatadukkaṭānaṃ kammānaṃ phalaṃ vipāko'''ti. </p>
              <p>[03] 419^b^.^eb^ ``kiñcāpi bhavaṃ kassapo evamāha, atha  kho evaṃ ^a^P2.0330^ea^ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko''ti ^a^V2.0246^ea^.  ``atthi pana, rājañña, pariyāyo...pe0... atthi, bho kassapa,  pariyāyo...pe0... yathā kathaṃ viya, rājaññā''ti? ``idhāhaṃ, bho  kassapa, passāmi samaṇabrāhmaṇe sīlavante kalyāṇadhamme jīvitukāme  amaritukāme sukhakāme dukkhapaṭikūle. tassa mayhaṃ, bho kassapa,  evaṃ hoti -- sace kho ime bhonto samaṇabrāhmaṇā sīlavanto  kalyāṇadhammā evaṃ jāneyyuṃ -- `ito no matānaṃ seyyo  bhavissatī'ti. idānime bhonto samaṇabrāhmaṇā sīlavanto  kalyāṇadhammā visaṃ vā khādeyyuṃ, satthaṃ vā āhareyyuṃ, ubbandhitvā vā  kālaṅkareyyuṃ, papāte vā papateyyuṃ. yasmā ca kho ime bhonto  samaṇabrāhmaṇā sīlavanto kalyāṇadhammā na evaṃ jānanti -- `ito  no matānaṃ seyyo bhavissatī'ti, tasmā ime bhonto samaṇabrāhmaṇā  sīlavanto kalyāṇadhammā jīvitukāmā amaritukāmā sukhakāmā  dukkhapaṭikūlā attānaṃ na mārenti {( ) natthi (syā0 pī0)}. ayampi kho, bho kassapa,  pariyāyo, yena me pariyāyena evaṃ hoti -- `itipi natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'''ti. </p>
            </h4>
            <h4>
              <h4n> gabbhinīupamā </h4n>
              <p>[03] 420^b^.^eb^ ``tena ^a^T2.0368^ea^ hi, rājañña, upamaṃ te karissāmi.  upamāya midhekacce viññū purisā bhāsitassa atthaṃ ājānanti.  bhūtapubbaṃ, rājañña, aññatarassa brāhmaṇassa ^a^M2.0264^ea^ dve pajāpatiyo ahesuṃ.  ekissā putto ahosi dasavassuddesiko vā dvādasavassuddesiko vā,  ekā gabbhinī upavijaññā. atha kho so brāhmaṇo kālamakāsi.  atha kho so māṇavako mātusapattiṃ {mātusapatiṃ (syā0)} etadavoca -- `yamidaṃ, bhoti, dhanaṃ  vā dhaññaṃ vā rajataṃ vā jātarūpaṃ vā, sabbaṃ taṃ mayhaṃ ^a^P2.0331^ea^; natthi tuyhettha  kiñci. pitu me {pitu me santako (syā0)} bhoti, dāyajjaṃ niyyādehī'ti  {nīyyātehīti (sī0 pī0)}. evaṃ vutte sā  brāhmaṇī taṃ māṇavakaṃ etadavoca -- `āgamehi tāva, tāta, yāva  vijāyāmi. sace kumārako bhavissati, tassapi ekadeso  bhavissati; sace kumārikā bhavissati, sāpi te opabhoggā {upabhoggā  (syā0)}  bhavissatī'ti. dutiyampi kho so māṇavako mātusapattiṃ etadavoca  -- `yamidaṃ, bhoti, dhanaṃ vā dhaññaṃ vā rajataṃ vā jātarūpaṃ vā, sabbaṃ  taṃ mayhaṃ; natthi tuyhettha kiñci. pitu me, bhoti, dāyajjaṃ  niyyādehī'ti. dutiyampi kho sā brāhmaṇī taṃ māṇavakaṃ etadavoca  -- `āgamehi tāva, tāta, yāva vijāyāmi. sace kumārako  bhavissati, tassapi ekadeso bhavissati; sace kumārikā bhavissati  sāpi te opabhoggā {upabhoggā (syā0)} bhavissatī'ti. tatiyampi kho so māṇavako  mātusapattiṃ etadavoca -- `yamidaṃ, bhoti, dhanaṃ vā dhaññaṃ vā rajataṃ vā  jātarūpaṃ ^a^V2.0247^ea^ vā ^a^T2.0369^ea^, sabbaṃ taṃ mayhaṃ; natthi tuyhettha kiñci. pitu me,  bhoti, dāyajjaṃ niyyādehī'ti.</p>
              <p>[03] ``atha kho sā brāhmaṇī satthaṃ gahetvā ovarakaṃ pavisitvā  udaraṃ opādesi {uppātesi (syā0)} -- `yāva vijāyāmi yadi vā kumārako yadi vā  kumārikā'ti. sā attānaṃ ceva jīvitañca gabbhañca sāpateyyañca  vināsesi. yathā taṃ bālā abyattā anayabyasanaṃ āpannā ayoniso  dāyajjaṃ gavesantī, evameva kho tvaṃ, rājañña, bālo abyatto  anayabyasanaṃ āpajjissasi ayoniso paralokaṃ gavesanto ^a^P2.0332^ea^; seyyathāpi  sā brāhmaṇī bālā abyattā anayabyasanaṃ āpannā ayoniso dāyajjaṃ  gavesantī. na kho, rājañña, samaṇabrāhmaṇā sīlavanto  kalyāṇadhammā apakkaṃ paripācenti; api ca paripākaṃ āgamenti.  paṇḍitānaṃ attho hi, rājañña, samaṇabrāhmaṇānaṃ sīlavantānaṃ  kalyāṇadhammānaṃ jīvitena. yathā yathā kho, rājañña, samaṇabrāhmaṇā  sīlavanto kalyāṇadhammā ciraṃ dīghamaddhānaṃ tiṭṭhanti, tathā ^a^M2.0265^ea^ tathā bahuṃ  puññaṃ pasavanti, bahujanahitāya ca paṭipajjanti bahujanasukhāya  lokānukampāya atthāya hitāya sukhāya devamanussānaṃ. imināpi  kho te, rājañña, pariyāyena evaṃ hotu -- `itipi atthi paro loko,  atthi sattā opapātikā, atthi sukatadukkaṭānaṃ kammānaṃ phalaṃ  vipāko'''ti. </p>
              <p>[03] 421^b^.^eb^ ``kiñcāpi bhavaṃ kassapo evamāha, atha  kho evaṃ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti.  ``atthi pana, rājañña, pariyāyo...pe0... atthi, bho kassapa,  pariyāyo...pe0... yathā kathaṃ viya, rājaññā''ti? ``idha me, bho  kassapa, purisā coraṃ ^a^T2.0370^ea^ āgucāriṃ gahetvā dassenti -- `ayaṃ te, bhante,  coro āgucārī; imassa yaṃ icchasi, taṃ daṇḍaṃ paṇehī'ti. tyāhaṃ  evaṃ vadāmi -- `tena hi, bho, imaṃ purisaṃ jīvantaṃyeva kumbhiyā  pakkhipitvā mukhaṃ pidahitvā allena cammena onandhitvā allāya  mattikāya bahalāvalepanaṃ {bahalavilepanaṃ (syā0 ka0)} karitvā ^a^P2.0333^ea^ uddhanaṃ   āropetvā aggiṃ dethā'ti.  te me `sādhū'ti paṭissutvā taṃ purisaṃ jīvantaṃyeva kumbhiyā  pakkhipitvā mukhaṃ pidahitvā allena cammena onandhitvā allāya  mattikāya bahalāvalepanaṃ karitvā uddhanaṃ āropetvā aggiṃ denti.  yadā mayaṃ jānāma `kālaṅkato so puriso'ti, atha naṃ kumbhiṃ  oropetvā ubbhinditvā mukhaṃ vivaritvā saṇikaṃ nillokema {vilokema (syā0)} --  `appeva nāmassa jīvaṃ nikkhamantaṃ passeyyāmā'ti. nevassa mayaṃ  jīvaṃ nikkhamantaṃ passāma. ayampi kho, bho kassapa, pariyāyo,  yena me pariyāyena evaṃ hoti -- `itipi natthi paro loko, natthi  sattā opapātikā, natthi sukatadukkaṭānaṃ kammānaṃ phalaṃ vipāko'''ti. </p>
            </h4>
            <h4>
              <h4n> supinakaupamā </h4n>
              <p>[03] 422^b^.^eb^ ``tena ^a^V2.0248^ea^ hi, rājañña, taññevettha  paṭipucchissāmi, yathā te khameyya, tathā naṃ byākareyyāsi.  abhijānāsi no tvaṃ, rājañña, divā seyyaṃ upagato supinakaṃ  passitā ārāmarāmaṇeyyakaṃ vanarāmaṇeyyakaṃ bhūmirāmaṇeyyakaṃ  pokkharaṇīrāmaṇeyyaka''nti? ``abhijānāmahaṃ, bho kassapa,  divāseyyaṃ upagato supinakaṃ passitā ārāmarāmaṇeyyakaṃ  vanarāmaṇeyyakaṃ bhūmirāmaṇeyyakaṃ pokkharaṇīrāmaṇeyyaka''nti.  ``rakkhanti taṃ ^a^T2.0371^ea^ tamhi samaye khujjāpi ^a^M2.0266^ea^ vāmanakāpi velāsikāpi  {celāvikāpi (syā0), keḷāyikāpi (sī0)}  komārikāpī''ti? ``evaṃ, bho kassapa, rakkhanti maṃ tamhi samaye  khujjāpi vāmanakāpi velāsikāpi {celāvikāpi (syā0), keḷāyikāpi  (sī0)} komārikāpī''ti. ``api nu  tā tuyhaṃ jīvaṃ passanti pavisantaṃ vā nikkhamantaṃ vā''ti? ``no  ^a^P2.0334^ea^ hidaṃ, bho kassapa''. ``tā hi nāma, rājañña, tuyhaṃ jīvantassa  jīvantiyo jīvaṃ na passissanti pavisantaṃ vā nikkhamantaṃ vā.  kiṃ pana tvaṃ kālaṅkatassa jīvaṃ passissasi pavisantaṃ vā nikkhamantaṃ  vā. imināpi kho te, rājañña, pariyāyena evaṃ hotu -- ``itipi  atthi paro loko, atthi sattā opapātikā, atthi sukatadukkaṭānaṃ  kammānaṃ phalaṃ vipāko'''ti. </p>
              <p>[03] 423^b^.^eb^ ``kiñcāpi bhavaṃ kassapo evamāha, atha  kho evaṃ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti.  ``atthi pana, rājañña, pariyāyo...pe0... ``atthi, bho kassapa,  pariyāyo...pe0... yathā kathaṃ viya rājaññā''ti? ``idha me, bho  kassapa, purisā coraṃ āgucāriṃ gahetvā dassenti -- `ayaṃ te, bhante,  coro āgucārī; imassa yaṃ icchasi, taṃ daṇḍaṃ paṇehī'ti. tyāhaṃ  evaṃ vadāmi -- `tena hi, bho, imaṃ purisaṃ jīvantaṃyeva tulāya  tuletvā jiyāya anassāsakaṃ māretvā punadeva tulāya tulethā'ti. te  me `sādhū'ti paṭissutvā taṃ purisaṃ jīvantaṃyeva tulāya tuletvā  jiyāya anassāsakaṃ māretvā punadeva tulāya tulenti. yadā so  jīvati, tadā lahutaro ca hoti mudutaro ^a^T2.0372^ea^ ca kammaññataro ca. yadā  pana so kālaṅkato hoti tadā garutaro ca hoti patthinnataro ca  akammaññataro ca. ayampi kho, bho kassapa, pariyāyo, yena me  pariyāyena evaṃ hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti. </p>
            </h4>
            <h4>
              <h4n> santattāyoguḷaupamā </h4n>
              <p>[03] 424^b^.^eb^ ``tena ^a^V2.0249^ea^ hi, rājañña, upamaṃ te karissāmi.  upamāya midhekacce ^a^P2.0335^ea^ viññū purisā bhāsitassa atthaṃ ājānanti.  seyyathāpi, rājañña, puriso divasaṃ santattaṃ ^a^M2.0267^ea^ ayoguḷaṃ ādittaṃ  sampajjalitaṃ sajotibhūtaṃ tulāya tuleyya. tamenaṃ aparena samayena  sītaṃ nibbutaṃ tulāya tuleyya. kadā nu kho so ayoguḷo lahutaro  vā hoti mudutaro vā kammaññataro vā, yadā vā āditto  sampajjalito sajotibhūto, yadā vā sīto nibbuto''ti? ``yadā  so, bho kassapa, ayoguḷo tejosahagato ca hoti vāyosahagato ca  āditto sampajjalito sajotibhūto, tadā lahutaro ca hoti mudutaro  ca kammaññataro ca. yadā pana so ayoguḷo neva tejosahagato  hoti na vāyosahagato sīto nibbuto, tadā garutaro ca hoti  patthinnataro ca akammaññataro cā''ti. ``evameva kho, rājañña,  yadāyaṃ kāyo āyusahagato ca hoti usmāsahagato ca viññāṇasahagato  ca, tadā lahutaro ca hoti mudutaro ca kammaññataro ca. yadā  panāyaṃ kāyo neva āyusahagato hoti na usmāsahagato na  viññāṇasahagato tadā ^a^T2.0373^ea^ garutaro ca hoti patthinnataro ca akammaññataro  ca. imināpi kho te, rājañña, pariyāyena evaṃ hotu -- `itipi  atthi paro loko, atthi sattā opapātikā, atthi sukatadukkaṭānaṃ  kammānaṃ phalaṃ vipāko'''ti. </p>
              <p>[03] 425^b^.^eb^ ``kiñcāpi bhavaṃ kassapo evamāha, atha  kho evaṃ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti.  ``atthi pana, rājañña, pariyāyo...pe0... atthi, bho kassapa,  pariyāyo...pe0... yathā kathaṃ viya rājaññā''ti? ``idha me, bho  kassapa, purisā coraṃ āgucāriṃ gahetvā dassenti -- `ayaṃ te, bhante,  coro āgucārī; imassa yaṃ icchasi ^a^P2.0336^ea^, taṃ daṇḍaṃ paṇehī'ti. tyāhaṃ  evaṃ vadāmi -- `tena hi, bho, imaṃ purisaṃ anupahacca chaviñca  cammañca maṃsañca nhāruñca aṭṭhiñca aṭṭhimiñjañca jīvitā voropetha,  appeva nāmassa jīvaṃ nikkhamantaṃ passeyyāmā'ti. te me `sādhū'ti  paṭissutvā taṃ purisaṃ anupahacca chaviñca...pe0... jīvitā voropenti.  yadā so āmato hoti, tyāhaṃ evaṃ vadāmi -- `tena hi, bho,  imaṃ purisaṃ uttānaṃ nipātetha, appeva nāmassa jīvaṃ nikkhamantaṃ  passeyyāmā'ti. te taṃ purisaṃ uttānaṃ nipātenti. nevassa mayaṃ  jīvaṃ nikkhamantaṃ passāma. tyāhaṃ evaṃ vadāmi -- `tena hi, bho,  imaṃ purisaṃ avakujjaṃ nipātetha... passena nipātetha... dutiyena passena   ^a^T2.0374^ea^ ^a^M2.0268^ea^ nipātetha... uddhaṃ ṭhapetha... omuddhakaṃ ṭhapetha... pāṇinā ākoṭetha...  leḍḍunā ākoṭetha... daṇḍena ākoṭetha... satthena ākoṭetha...  odhunātha sandhunātha ^a^V2.0250^ea^ niddhunātha, appeva nāmassa jīvaṃ nikkhamantaṃ  passeyyāmā'ti. te taṃ purisaṃ odhunanti sandhunanti niddhunanti.  nevassa mayaṃ jīvaṃ nikkhamantaṃ passāma. tassa tadeva cakkhu hoti  te rūpā, tañcāyatanaṃ nappaṭisaṃvedeti. tadeva sotaṃ hoti te saddā,  tañcāyatanaṃ nappaṭisaṃvedeti. tadeva ghānaṃ hoti te gandhā, tañcāyatanaṃ  nappaṭisaṃvedeti ^a^P2.0337^ea^. sāva jivhā hoti te rasā, tañcāyatanaṃ  nappaṭisaṃvedeti. sveva kāyo hoti te phoṭṭhabbā, tañcāyatanaṃ  nappaṭisaṃvedeti. ayampi kho, bho kassapa, pariyāyo, yena me  pariyāyena evaṃ hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti. </p>
            </h4>
            <h4>
              <h4n> saṅkhadhamaupamā </h4n>
              <p>[03] 426^b^.^eb^ ``tena hi, rājañña, upamaṃ te karissāmi.  upamāya midhekacce viññū purisā bhāsitassa atthaṃ ājānanti.  bhūtapubbaṃ, rājañña, aññataro saṅkhadhamo saṅkhaṃ ādāya paccantimaṃ  janapadaṃ agamāsi. so yena aññataro gāmo tenupasaṅkami;  upasaṅkamitvā majjhe gāmassa ṭhito tikkhattuṃ saṅkhaṃ upalāpetvā  saṅkhaṃ bhūmiyaṃ nikkhipitvā ekamantaṃ nisīdi. atha kho,  rājañña, tesaṃ paccantajanapadānaṃ {paccantajānaṃ (sī0)} manussānaṃ etadahosi   ^a^T2.0375^ea^ -- `ambho kassa nu kho {etadahosi ``kissa dukho   (pī0)} eso saddo evaṃrajanīyo evaṃkamanīyo evaṃmadanīyo   evaṃbandhanīyo evaṃmucchanīyo'ti. sannipatitvā taṃ saṅkhadhamaṃ  etadavocuṃ -- `ambho, kassa nu kho eso saddo evaṃrajanīyo  evaṃkamanīyo evaṃmadanīyo evaṃbandhanīyo evaṃmucchanīyo'ti. `eso  kho, bho, saṅkho nāma yasseso saddo evaṃrajanīyo evaṃkamanīyo  evaṃmadanīyo evaṃbandhanīyo evaṃmucchanīyo'ti. te taṃ saṅkhaṃ  uttānaṃ nipātesuṃ -- `vadehi, bho saṅkha, vadehi, bho saṅkhā'ti.  neva so saṅkho saddamakāsi. te taṃ saṅkhaṃ avakujjaṃ nipātesuṃ,  passena nipātesuṃ, dutiyena passena nipātesuṃ, uddhaṃ ṭhapesuṃ, omuddhakaṃ  ṭhapesuṃ, pāṇinā ^a^P2.0338^ea^ ākoṭesuṃ, leḍḍunā ākoṭesuṃ, daṇḍena ākoṭesuṃ,  satthena ākoṭesuṃ, odhuniṃsu ^a^M2.0269^ea^ sandhuniṃsu niddhuniṃsu -- `vadehi, bho  saṅkha, vadehi, bho saṅkhā'ti. neva so saṅkho saddamakāsi.</p>
              <p>[03] ``atha kho, rājañña, tassa saṅkhadhamassa etadahosi -- `yāva  bālā ime paccantajanapadāmanussā, kathañhi nāma ayoniso  saṅkhasaddaṃ gavesissantī'ti. tesaṃ pekkhamānānaṃ saṅkhaṃ gahetvā  tikkhattuṃ saṅkhaṃ upalāpetvā saṅkhaṃ ādāya pakkāmi. atha kho,  rājañña, tesaṃ paccantajanapadānaṃ manussānaṃ etadahosi -- `yadā kira,  bho, ayaṃ saṅkho nāma purisasahagato ^a^V2.0251^ea^ ca hoti vāyāmasahagato  {vāyosahagato (syā0)} ca  vāyusahagato ca, tadāyaṃ saṅkho saddaṃ karoti, yadā panāyaṃ saṅkho  neva purisasahagato hoti na vāyāmasahagato na vāyusahagato, nāyaṃ  saṅkho saddaṃ karotī'ti ^a^T2.0376^ea^. evameva kho, rājañña, yadāyaṃ kāyo  āyusahagato ca hoti usmāsahagato ca viññāṇasahagato ca, tadā  abhikkamatipi paṭikkamatipi tiṭṭhatipi nisīdatipi seyyampi kappeti,  cakkhunāpi rūpaṃ passati, sotenapi saddaṃ suṇāti, ghānenapi gandhaṃ  ghāyati, jivhāyapi rasaṃ sāyati, kāyenapi phoṭṭhabbaṃ phusati,  manasāpi dhammaṃ vijānāti. yadā panāyaṃ kāyo neva āyusahagato  hoti, na usmāsahagato, na viññāṇasahagato, tadā neva abhikkamati  na paṭikkamati na tiṭṭhati na nisīdati na seyyaṃ kappeti, cakkhunāpi  rūpaṃ na passati, sotenapi saddaṃ na suṇāti, ghānenapi gandhaṃ na  ghāyati, jivhāyapi rasaṃ na sāyati, kāyenapi phoṭṭhabbaṃ na phusati,  manasāpi dhammaṃ na vijānāti. imināpi kho te, rājañña,  pariyāyena evaṃ hotu -- `itipi atthi paro loko, atthi sattā  opapātikā, atthi sukatadukkaṭānaṃ kammānaṃ phalaṃ vipāko'ti {vipākoti,  paṭhamabhāṇavāraṃ (syā0)}. </p>
              <p>[03] 427^b^.^eb^ ``kiñcāpi bhavaṃ kassapo evamāha, atha  kho evaṃ ^a^P2.0339^ea^ me ettha hoti -- `itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko'''ti.  ``atthi pana, rājañña, pariyāyo...pe0... atthi, bho kassapa,  pariyāyo...pe0... yathā kathaṃ viya rājaññā''ti? ``idha me, bho  kassapa, purisā coraṃ āgucāriṃ gahetvā dassenti -- `ayaṃ te, bhante,  coro āgucārī, imassa yaṃ icchasi, taṃ ^a^T2.0377^ea^ daṇḍaṃ paṇehī'ti. tyāhaṃ  evaṃ vadāmi -- `tena hi, bho, imassa purisassa chaviṃ chindatha ^a^M2.0270^ea^,  appeva nāmassa jīvaṃ passeyyāmā'ti. te tassa purisassa chaviṃ  chindanti. nevassa mayaṃ jīvaṃ passāma. tyāhaṃ evaṃ vadāmi --  `tena hi, bho, imassa purisassa cammaṃ chindatha, maṃsaṃ chindatha,  nhāruṃ chindatha, aṭṭhiṃ chindatha, aṭṭhimiñjaṃ chindatha, appeva nāmassa  jīvaṃ passeyyāmā'ti. te tassa purisassa aṭṭhimiñjaṃ chindanti,  nevassa mayaṃ jīvaṃ passeyyāma. ayampi kho, bho kassapa,  pariyāyo, yena me pariyāyena evaṃ hoti -- `itipi natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'''ti. </p>
            </h4>
            <h4>
              <h4n> aggikajaṭilaupamā </h4n>
              <p>[03] 428^b^.^eb^ ``tena hi, rājañña, upamaṃ te karissāmi.  upamāya midhekacce viññū purisā bhāsitassa atthaṃ ājānanti.  bhūtapubbaṃ, rājañña, aññataro aggiko jaṭilo araññāyatane ^a^V2.0252^ea^   paṇṇakuṭiyā sammati {vasati (sī0 pī0)}. atha kho, rājañña, aññataro janapade sattho  {sattho janapadapadesā (sī0), janapado satthavāso (syā0),  janapadapadeso (pī0)}  vuṭṭhāsi. atha kho so sattho {satthavāso (syā0)} tassa aggikassa jaṭilassa  assamassa sāmantā ekarattiṃ vasitvā pakkāmi. atha kho, rājañña,  tassa aggikassa jaṭilassa etadahosi ^a^P2.0340^ea^ -- `yaṃnūnāhaṃ yena so  satthavāso tenupasaṅkameyyaṃ, appeva nāmettha kiñci upakaraṇaṃ  adhigaccheyya'nti. atha kho so aggiko jaṭilo kālasseva vuṭṭhāya  yena so satthavāso tenupasaṅkami; upasaṅkamitvā addasa tasmiṃ  satthavāse daharaṃ kumāraṃ mandaṃ ^a^T2.0378^ea^ uttānaseyyakaṃ chaḍḍitaṃ. disvānassa  etadahosi -- `na kho me taṃ patirūpaṃ yaṃ me pekkhamānassa  manussabhūto kālaṅkareyya; yaṃnūnāhaṃ imaṃ dārakaṃ assamaṃ netvā  āpādeyyaṃ poseyyaṃ vaḍḍheyya'nti. atha kho so aggiko jaṭilo taṃ  dārakaṃ assamaṃ netvā āpādesi posesi vaḍḍhesi. yadā so dārako  dasavassuddesiko vā hoti {ahosi (?)} dvādasavassuddesiko vā, atha kho tassa  aggikassa jaṭilassa janapade kañcideva karaṇīyaṃ uppajji. atha  kho so aggiko jaṭilo taṃ dārakaṃ etadavoca -- `icchāmahaṃ, tāta,  janapadaṃ {nagaraṃ (ka0)} gantuṃ; aggiṃ, tāta, paricareyyāsi. mā ca te aggi  nibbāyi. sace ca te aggi nibbāyeyya, ayaṃ vāsī imāni  kaṭṭhāni idaṃ araṇisahitaṃ, aggiṃ nibbattetvā aggiṃ ^a^M2.0271^ea^ paricareyyāsī'ti.  atha kho so aggiko jaṭilo taṃ dārakaṃ evaṃ anusāsitvā  janapadaṃ agamāsi. tassa khiḍḍāpasutassa aggi nibbāyi.</p>
              <p>[03] ``atha kho tassa dārakassa etadahosi -- `pitā kho maṃ  evaṃ avaca -- ``aggiṃ, tāta, paricareyyāsi. mā ca te aggi  nibbāyi. sace ca te aggi nibbāyeyya, ayaṃ vāsī imāni  kaṭṭhāni idaṃ araṇisahitaṃ, aggiṃ nibbattetvā aggiṃ paricareyyāsī''ti.  yaṃnūnāhaṃ aggiṃ nibbattetvā aggiṃ paricareyya'nti. atha ^a^P2.0341^ea^ kho so  dārako araṇisahitaṃ vāsiyā tacchi -- `appeva nāma aggiṃ  adhigaccheyya'nti. neva so aggiṃ adhigacchi. araṇisahitaṃ dvidhā  phālesi, tidhā phālesi, catudhā phālesi, pañcadhā phālesi, dasadhā  phālesi, satadhā {vīsatidhā (syā0)} phālesi, sakalikaṃ sakalikaṃ akāsi, sakalikaṃ  sakalikaṃ karitvā udukkhale koṭṭesi, udukkhale koṭṭetvā mahāvāte  opuni {ophuni (syā0 ka0)} -- `appeva nāma aggiṃ adhigaccheyya'nti. neva so aggiṃ  adhigacchi.</p>
              <p>[03] ``atha kho so aggiko jaṭilo janapade taṃ karaṇīyaṃ tīretvā  yena sako assamo tenupasaṅkami; upasaṅkamitvā taṃ dārakaṃ etadavoca  -- `kacci te, tāta, aggi na nibbuto'ti? `idha me, tāta,  khiḍḍāpasutassa aggi nibbāyi. tassa me etadahosi -- ``pitā  kho maṃ evaṃ avaca aggiṃ, tāta, paricareyyāsi. mā ca te, tāta,  aggi nibbāyi. sace ^a^V2.0253^ea^ ca te aggi nibbāyeyya, ayaṃ vāsī imāni  kaṭṭhāni idaṃ araṇisahitaṃ, aggiṃ nibbattetvā aggiṃ paricareyyāsīti.  yaṃnūnāhaṃ aggiṃ nibbattetvā aggiṃ paricareyya''nti. atha khvāhaṃ,  tāta, araṇisahitaṃ vāsiyā tacchiṃ -- ``appeva nāma aggiṃ  adhigaccheyya''nti. nevāhaṃ aggiṃ adhigacchiṃ. araṇisahitaṃ dvidhā  phālesiṃ, tidhā phālesiṃ, catudhā phālesiṃ, pañcadhā phālesiṃ, dasadhā  phālesiṃ ^a^T2.0379^ea^, satadhā phālesiṃ, sakalikaṃ sakalikaṃ akāsiṃ, sakalikaṃ  sakalikaṃ karitvā udukkhale koṭṭesiṃ, udukkhale koṭṭetvā mahāvāte  opuniṃ -- ``appeva nāma aggiṃ adhigaccheyya''nti. nevāhaṃ aggiṃ  adhigacchi'''nti. atha kho tassa aggikassa jaṭilassa etadahosi  -- `yāva bālo ayaṃ dārako abyatto, kathañhi nāma ayoniso  aggiṃ gavesissatī'ti. tassa pekkhamānassa araṇisahitaṃ gahetvā ^a^T2.0380^ea^  aggiṃ nibbattetvā taṃ dārakaṃ etadavoca ^a^M2.0272^ea^ -- `evaṃ  kho, tāta, aggi ^a^P2.0342^ea^ nibbattetabbo. na tveva yathā tvaṃ  bālo abyatto ayoniso aggiṃ  gavesī'ti. evameva kho tvaṃ, rājañña, bālo abyatto ayoniso  paralokaṃ gavesissasi. paṭinissajjetaṃ, rājañña, pāpakaṃ diṭṭhigataṃ,  paṭinissajjetaṃ, rājañña, pāpakaṃ diṭṭhigataṃ, mā te ahosi dīgharattaṃ  ahitāya dukkhāyā''ti. </p>
              <p>[03] 429^b^.^eb^ ``kiñcāpi bhavaṃ kassapo evamāha, atha kho  nevāhaṃ sakkomi idaṃ pāpakaṃ diṭṭhigataṃ paṭinissajjituṃ. rājāpi maṃ  pasenadi kosalo jānāti tirorājānopi -- `pāyāsi rājañño  evaṃvādī evaṃdiṭṭhī -- ``itipi natthi paro loko, natthi sattā  opapātikā, natthi sukatadukkaṭānaṃ kammānaṃ phalaṃ vipāko''ti.  sacāhaṃ, bho kassapa, idaṃ pāpakaṃ diṭṭhigataṃ paṭinissajjissāmi,  bhavissanti me vattāro -- `yāva bālo pāyāsi rājañño abyatto  duggahitagāhī'ti. kopenapi naṃ harissāmi, makkhenapi naṃ  harissāmi, palāsenapi naṃ harissāmī''ti. </p>
            </h4>
            <h4>
              <h4n> dve satthavāhaupamā </h4n>
              <p>[03] 430^b^.^eb^ ``tena hi, rājañña, upamaṃ te karissāmi.  upamāya midhekacce viññū purisā bhāsitassa atthaṃ ājānanti.  bhūtapubbaṃ, rājañña, mahāsakaṭasattho sakaṭasahassaṃ puratthimā janapadā  pacchimaṃ janapadaṃ agamāsi. so yena yena gacchi, khippaṃyeva  pariyādiyati tiṇakaṭṭhodakaṃ haritakapaṇṇaṃ. tasmiṃ kho pana satthe dve  satthavāhā ahesuṃ eko ^a^T2.0381^ea^ pañcannaṃ ^a^P2.0343^ea^ sakaṭasatānaṃ, eko pañcannaṃ sakaṭasatānaṃ.  atha kho tesaṃ satthavāhānaṃ etadahosi -- `ayaṃ kho mahāsakaṭasattho  sakaṭasahassaṃ; te mayaṃ yena yena gacchāma, khippameva pariyādiyati  tiṇakaṭṭhodakaṃ ^a^V2.0254^ea^ haritakapaṇṇaṃ. yaṃnūna mayaṃ imaṃ satthaṃ dvidhā  vibhajeyyāma -- ekato pañca sakaṭasatāni ekato pañca  sakaṭasatānī'ti. te taṃ satthaṃ dvidhā vibhajiṃsu {vibhajesuṃ (ka0)} ekato pañca  sakaṭasatāni, ekato pañca sakaṭasatāni. eko satthavāho bahuṃ  tiṇañca kaṭṭhañca udakañca āropetvā satthaṃ payāpesi {pāyāpesi (sī0 pī0)}. dvīhatīhapayāto  kho pana so sattho addasa purisaṃ kāḷaṃ lohitakkhaṃ {lohitakkhiṃ (syā0)} sannaddhakalāpaṃ  {āsannaddhakalāpaṃ (syā0)}  kumudamāliṃ allavatthaṃ allakesaṃ kaddamamakkhitehi cakkehi ^a^M2.0273^ea^ bhadrena rathena  paṭipathaṃ āgacchantaṃ', disvā etadavoca -- `kuto, bho, āgacchasī'ti?  `amukamhā janapadā'ti. `kuhiṃ gamissasī'ti? `amukaṃ nāma  janapada'nti. `kacci, bho, purato kantāre mahāmegho abhippavuṭṭho'ti?  `evaṃ, bho, purato kantāre mahāmegho abhippavuṭṭho, āsittodakāni  vaṭumāni, bahu tiṇañca kaṭṭhañca ^a^P2.0344^ea^ udakañca. chaḍḍetha, bho, purāṇāni  tiṇāni kaṭṭhāni udakāni, lahubhārehi sakaṭehi sīghaṃ sīghaṃ gacchatha,  mā yoggāni kilamitthā'ti.</p>
              <p>[03] ``atha kho so satthavāho satthike āmantesi -- `ayaṃ, bho,  puriso evamāha -- ``purato kantāre mahāmegho abhippavuṭṭho,  āsittodakāni vaṭumāni, bahu tiṇañca kaṭṭhañca udakañca. chaḍḍetha,  bho, purāṇāni tiṇāni kaṭṭhāni udakāni, lahubhārehi sakaṭehi sīghaṃ  sīghaṃ gacchatha, mā ^a^T2.0382^ea^ yoggāni kilamitthā''ti. chaḍḍetha, bho, purāṇāni  tiṇāni kaṭṭhāni udakāni, lahubhārehi sakaṭehi satthaṃ payāpethā'ti.  `evaṃ, bho'ti kho te satthikā tassa satthavāhassa paṭissutvā  chaḍḍetvā purāṇāni tiṇāni kaṭṭhāni udakāni lahubhārehi sakaṭehi  satthaṃ payāpesuṃ. te paṭhamepi satthavāse na addasaṃsu tiṇaṃ vā kaṭṭhaṃ vā  udakaṃ vā. dutiyepi satthavāse... tatiyepi satthavāse... catutthepi  satthavāse... pañcamepi satthavāse... chaṭṭhepi satthavāse... sattamepi  satthavāse na addasaṃsu tiṇaṃ vā kaṭṭhaṃ vā udakaṃ vā. sabbeva  anayabyasanaṃ āpajjiṃsu. ye ca tasmiṃ satthe ahesuṃ manussā vā pasū  vā, sabbe so yakkho amanusso bhakkhesi. aṭṭhikāneva sesāni.</p>
              <p>[03] ``yadā aññāsi dutiyo satthavāho -- `bahunikkhanto kho,  bho, dāni so sattho'ti bahuṃ tiṇañca kaṭṭhañca udakañca āropetvā  satthaṃ payāpesi. dvīhatīhapayāto kho pana so sattho addasa purisaṃ  kāḷaṃ lohitakkhaṃ sannaddhakalāpaṃ ^a^P2.0345^ea^ kumudamāliṃ allavatthaṃ allakesaṃ  kaddamamakkhitehi cakkehi bhadrena rathena paṭipathaṃ āgacchantaṃ, disvā  etadavoca -- `kuto, bho, āgacchasī'ti? `amukamhā janapadā'ti.  `kuhiṃ gamissasī'ti? `amukaṃ nāma janapada'nti. `kacci,  bho, purato kantāre mahāmegho abhippavuṭṭho'ti? `evaṃ, bho, purato  kantāre mahāmegho abhippavuṭṭho. āsittodakāni vaṭumāni, bahu ^a^T2.0383^ea^  tiṇañca kaṭṭhañca udakañca. chaḍḍetha ^a^M2.0274^ea^ ^a^V2.0255^ea^, bho, purāṇāni tiṇāni kaṭṭhāni  udakāni, lahubhārehi sakaṭehi sīghaṃ sīghaṃ gacchatha, mā yoggāni  kilamitthā'ti.</p>
              <p>[03] ``atha kho so satthavāho satthike āmantesi -- `ayaṃ, bho,  ``puriso evamāha -- purato kantāre mahāmegho abhippavuṭṭho,  āsittodakāni vaṭumāni, bahu tiṇañca kaṭṭhañca udakañca. chaḍḍetha,  bho, purāṇāni tiṇāni kaṭṭhāni udakāni, lahubhārehi sakaṭehi sīghaṃ  sīghaṃ gacchatha; mā yoggāni kilamitthā''ti. ayaṃ bho puriso neva  amhākaṃ mitto, na ñātisālohito, kathaṃ mayaṃ imassa saddhāya  gamissāma. na vo chaḍḍetabbāni purāṇāni tiṇāni kaṭṭhāni  udakāni, yathābhatena bhaṇḍena satthaṃ payāpetha. na no purāṇaṃ  chaḍḍessāmā'ti. `evaṃ, bho'ti kho te satthikā tassa satthavāhassa  paṭissutvā yathābhatena bhaṇḍena satthaṃ payāpesuṃ. te paṭhamepi satthavāse  na addasaṃsu tiṇaṃ vā kaṭṭhaṃ ^a^P2.0346^ea^ vā udakaṃ vā. dutiyepi satthavāse...  tatiyepi satthavāse... catutthepi satthavāse... pañcamepi satthavāse...  chaṭṭhepi satthavāse... sattamepi satthavāse na addasaṃsu tiṇaṃ vā kaṭṭhaṃ vā  udakaṃ vā. tañca satthaṃ addasaṃsu anayabyasanaṃ āpannaṃ. ye ca tasmiṃ  satthepi ahesuṃ manussā vā pasū vā, tesañca aṭṭhikāneva addasaṃsu tena  yakkhena amanussena bhakkhitānaṃ.</p>
              <p>[03] ``atha kho so satthavāho satthike āmantesi -- `ayaṃ kho,  bho, sattho anayabyasanaṃ āpanno, yathā taṃ tena bālena ^a^T2.0384^ea^ satthavāhena  pariṇāyakena. tena hi, bho, yānamhākaṃ satthe appasārāni  paṇiyāni, tāni chaḍḍetvā, yāni imasmiṃ satthe mahāsārāni  paṇiyāni, tāni ādiyathā'ti. `evaṃ, bho'ti kho te satthikā  tassa satthavāhassa paṭissutvā yāni sakasmiṃ satthe appasārāni  paṇiyāni, tāni chaḍḍetvā yāni tasmiṃ satthe mahāsārāni paṇiyāni,  tāni ādiyitvā sotthinā taṃ kantāraṃ nitthariṃsu, yathā taṃ paṇḍitena  satthavāhena pariṇāyakena. evameva kho tvaṃ, rājañña, bālo abyatto  anayabyasanaṃ āpajjissasi ayoniso paralokaṃ gavesanto seyyathāpi  so purimo satthavāho. yepi tava {te (ka0)} sotabbaṃ saddhātabbaṃ {saddahātabbaṃ  (pī0 ka0)} maññissanti,  tepi anayabyasanaṃ āpajjissanti, seyyathāpi te satthikā.  paṭinissajjetaṃ, rājañña ^a^M2.0275^ea^, pāpakaṃ diṭṭhigataṃ; paṭinissajjetaṃ, rājañña,  pāpakaṃ diṭṭhigataṃ. mā te ahosi dīgharattaṃ ahitāya dukkhāyā''ti. </p>
              <p>[03] 431^b^.^eb^ ``kiñcāpi bhavaṃ kassapo evamāha, atha kho  nevāhaṃ sakkomi idaṃ pāpakaṃ diṭṭhigataṃ paṭinissajjituṃ. rājāpi maṃ  pasenadi kosalo jānāti tirorājānopi -- `pāyāsi rājañño  ^a^V2.0256^ea^ evaṃvādī evaṃdiṭṭhī -- ``itipi ^a^P2.0347^ea^ natthi paro  loko...pe0... vipāko'''ti.  sacāhaṃ, bho kassapa, idaṃ pāpakaṃ diṭṭhigataṃ paṭinissajjissāmi,  bhavissanti me vattāro -- `yāva bālo pāyāsi rājañño, abyatto  duggahitagāhī'ti. kopenapi ^a^T2.0385^ea^ naṃ harissāmi, makkhenapi naṃ  harissāmi, palāsenapi naṃ harissāmī''ti. </p>
            </h4>
            <h4>
              <h4n> gūthabhārikaupamā </h4n>
              <p>[03] 432^b^.^eb^ ``tena hi, rājañña, upamaṃ te karissāmi.  upamāya midhekacce viññū purisā bhāsitassa atthaṃ ājānanti.  bhūtapubbaṃ, rājañña, aññataro sūkaraposako puriso sakamhā gāmā  aññaṃ gāmaṃ agamāsi. tattha addasa pahūtaṃ sukkhagūthaṃ chaḍḍitaṃ.  disvānassa etadahosi -- `ayaṃ kho pahuto sukkhagūtho chaḍḍito, mama  ca sūkarabhattaṃ {sūkarānaṃ bhakkho (syā0)}; yaṃnūnāhaṃ ito sukkhagūthaṃ hareyya'nti. so uttarāsaṅgaṃ  pattharitvā pahūtaṃ sukkhagūthaṃ ākiritvā bhaṇḍikaṃ bandhitvā sīse  ubbāhetvā {uccāropetvā (ka0 sī0 ka0)} agamāsi. tassa antarāmagge mahāakālamegho pāvassi.  so uggharantaṃ paggharantaṃ yāva agganakhā gūthena makkhito gūthabhāraṃ  ādāya agamāsi. tamenaṃ manussā disvā evamāhaṃsu -- `kacci no  tvaṃ, bhaṇe, ummatto, kacci viceto, kathañhi nāma uggharantaṃ paggharantaṃ  yāva agganakhā gūthena makkhito gūthabhāraṃ harissasī'ti. `tumhe  khvettha, bhaṇe, ummattā, tumhe vicetā, tathā ^a^P2.0348^ea^ hi pana me sūkarabhatta'nti.  evameva kho tvaṃ, rājañña, gūthabhārikūpamo {gūthahārikūpamo (sī0 pī0)} maññe paṭibhāsi.  paṭinissajjetaṃ, rājañña, pāpakaṃ diṭṭhigataṃ. paṭinissajjetaṃ, rājañña,  pāpakaṃ diṭṭhigataṃ. mā te ahosi dīgharattaṃ ahitāya dukkhāyā''ti. </p>
              <p>[03] 433^b^.^eb^ ``kiñcāpi ^a^T2.0386^ea^ bhavaṃ kassapo evamāha, atha kho  nevāhaṃ sakkomi idaṃ pāpakaṃ diṭṭhigataṃ paṭinissajjituṃ. rājāpi maṃ  pasenadi kosalo jānāti tirorājānopi -- `pāyāsi rājañño  evaṃvādī evaṃdiṭṭhī -- ``itipi natthi ^a^M2.0276^ea^ paro loko...pe0... vipāko''ti.  sacāhaṃ, bho kassapa, idaṃ pāpakaṃ diṭṭhigataṃ paṭinissajjissāmi,  bhavissanti me vattāro -- `yāva bālo pāyāsi rājañño abyatto  duggahitagāhī'ti. kopenapi naṃ harissāmi, makkhenapi naṃ  harissāmi, palāsenapi naṃ harissāmī''ti. </p>
            </h4>
            <h4>
              <h4n> akkhadhuttakaupamā </h4n>
              <p>[03] 434^b^.^eb^ ``tena ^a^V2.0257^ea^ hi, rājañña, upamaṃ te karissāmi,  upamāya midhekacce viññū purisā bhāsitassa atthaṃ ājānanti.  bhūtapubbaṃ, rājañña, dve akkhadhuttā akkhehi dibbiṃsu. eko  akkhadhutto āgatāgataṃ kaliṃ gilati. addasā kho dutiyo  akkhadhutto taṃ akkhadhuttaṃ āgatāgataṃ kaliṃ gilantaṃ, disvā taṃ  akkhadhuttaṃ etadavoca -- `tvaṃ kho, samma, ekantikena jināsi,  dehi me, samma, akkhe pajohissāmī'ti. `evaṃ sammā'ti kho so  akkhadhutto tassa akkhadhuttassa akkhe pādāsi. atha kho so  akkhadhutto akkhe visena paribhāvetvā taṃ akkhadhuttaṃ etadavoca --  `ehi kho, samma, akkhehi dibbissāmā'ti. `evaṃ sammā'ti kho  so akkhadhutto tassa akkhadhuttassa paccassosi. dutiyampi kho te  akkhadhuttā akkhehi dibbiṃsu. dutiyampi kho so ^a^T2.0387^ea^ akkhadhutto  āgatāgataṃ ^a^P2.0349^ea^ kaliṃ gilati. addasā kho dutiyo akkhadhutto taṃ  akkhadhuttaṃ dutiyampi āgatāgataṃ kaliṃ gilantaṃ, disvā taṃ akkhadhuttaṃ  etadavoca -- </p>
              <p>[21] ``littaṃ paramena tejasā, gilamakkhaṃ puriso na  bujjhati. </p>
              <p>[22] gila re gila pāpadhuttaka {gili re pāpadhuttaka (ka0)}, pacchā te kaṭukaṃ bhavissatīti..</p>
              <p>[03] ``evameva kho tvaṃ, rājañña, akkhadhuttakūpamo maññe paṭibhāsi.  paṭinissajjetaṃ, rājañña, pāpakaṃ diṭṭhigataṃ; paṭinissajjetaṃ, rājañña,  pāpakaṃ diṭṭhigataṃ. mā te ahosi dīgharattaṃ ahitāya dukkhāyā''ti. </p>
              <p>[03] 435^b^.^eb^ ``kiñcāpi bhavaṃ kassapo evamāha, atha kho  nevāhaṃ sakkomi idaṃ pāpakaṃ diṭṭhigataṃ paṭinissajjituṃ. rājāpi maṃ  pasenadi kosalo jānāti tirorājānopi -- `pāyāsi rājañño  evaṃvādī evaṃdiṭṭhī -- ``itipi natthi paro loko...pe0... vipāko''ti.  sacāhaṃ, bho kassapa, idaṃ pāpakaṃ diṭṭhigataṃ ^a^M2.0277^ea^ paṭinissajjissāmi,  bhavissanti me vattāro -- `yāva bālo pāyāsi rājañño abyatto  duggahitagāhī'ti. kopenapi naṃ harissāmi, makkhenapi naṃ  harissāmi, palāsenapi naṃ harissāmī''ti. </p>
            </h4>
            <h4>
              <h4n> sāṇabhārikaupamā </h4n>
              <p>[03] 436^b^.^eb^ ``tena ^a^V2.0258^ea^ hi, rājañña, upamaṃ te karissāmi,  upamāya midhekacce viññū ^a^T2.0388^ea^ purisā bhāsitassa atthaṃ ājānanti.  bhūtapubbaṃ, rājañña, aññataro janapado vuṭṭhāsi. atha kho sahāyako  sahāyakaṃ āmantesi -- `āyāma, samma, yena so janapado  tenupasaṅkamissāma, appeva nāmettha kiñci dhanaṃ adhigaccheyyāmā'ti.  `evaṃ sammā'ti kho sahāyako sahāyakassa paccassosi. te yena  so janapado, yena aññataraṃ gāmapaṭṭaṃ {gāmapajjaṃ (syā0), gāmapattaṃ (sī0)}   tenupasaṅkamiṃsu ^a^P2.0350^ea^, tattha addasaṃsu  pahūtaṃ sāṇaṃ chaḍḍitaṃ, disvā sahāyako sahāyakaṃ āmantesi -- `idaṃ  kho, samma, pahūtaṃ sāṇaṃ chaḍḍitaṃ, tena hi, samma, tvañca sāṇabhāraṃ  bandha, ahañca sāṇabhāraṃ bandhissāmi, ubho sāṇabhāraṃ ādāya  gamissāmā'ti. `evaṃ sammā'ti kho sahāyako sahāyakassa  paṭissutvā sāṇabhāraṃ bandhitvā te ubho sāṇabhāraṃ ādāya yena  aññataraṃ gāmapaṭṭaṃ tenupasaṅkamiṃsu. tattha addasaṃsu pahūtaṃ sāṇasuttaṃ  chaḍḍitaṃ, disvā sahāyako sahāyakaṃ āmantesi -- `yassa kho, samma,  atthāya iccheyyāma sāṇaṃ, idaṃ pahūtaṃ sāṇasuttaṃ chaḍḍitaṃ. tena hi,  samma, tvañca sāṇabhāraṃ chaḍḍehi, ahañca sāṇabhāraṃ chaḍḍessāmi, ubho  sāṇasuttabhāraṃ ādāya gamissāmā'ti. `ayaṃ kho me, samma,  sāṇabhāro dūrābhato ca susannaddho ca, alaṃ me tvaṃ pajānāhī'ti. atha  kho so sahāyako sāṇabhāraṃ chaḍḍetvā sāṇasuttabhāraṃ ādiyi.</p>
              <p>[03] ``te yena aññataraṃ gāmapaṭṭaṃ tenupasaṅkamiṃsu. tattha addasaṃsu  pahūtā sāṇiyo chaḍḍitā, disvā sahāyako sahāyakaṃ āmantesi --  `yassa kho ^a^T2.0389^ea^, samma, atthāya iccheyyāma sāṇaṃ vā sāṇasuttaṃ vā, imā  pahūtā sāṇiyo chaḍḍitā. tena hi, samma, tvañca sāṇabhāraṃ chaḍḍehi,  ahañca sāṇasuttabhāraṃ chaḍḍessāmi, ubho sāṇibhāraṃ ādāya  gamissāmā'ti ^a^M2.0278^ea^. `ayaṃ kho me, samma, sāṇabhāro dūrābhato ca  susannaddho ca, alaṃ me, tvaṃ pajānāhī'ti. atha kho so sahāyako  sāṇasuttabhāraṃ chaḍḍetvā sāṇibhāraṃ ādiyi.</p>
              <p>[03] ``te ^a^P2.0351^ea^ yena aññataraṃ gāmapaṭṭaṃ tenupasaṅkamiṃsu. tattha addasaṃsu pahūtaṃ  khomaṃ chaḍḍitaṃ, disvā...pe0... pahūtaṃ khomasuttaṃ chaḍḍitaṃ, disvā...  pahūtaṃ khomadussaṃ chaḍḍitaṃ, disvā... pahūtaṃ kappāsaṃ chaḍḍitaṃ, disvā...  pahūtaṃ kappāsikasuttaṃ chaḍḍitaṃ, disvā... pahūtaṃ kappāsikadussaṃ chaḍḍitaṃ,  disvā... pahūtaṃ ayaṃ {ayasaṃ (syā0)} chaḍḍitaṃ, disvā... pahūtaṃ lohaṃ chaḍḍitaṃ,  disvā... pahūtaṃ tipuṃ chaḍḍitaṃ, disvā... pahūtaṃ sīsaṃ chaḍḍitaṃ,  disvā... pahūtaṃ sajjhaṃ {sajjhuṃ (sī0 syā0 pī0)} chaḍḍitaṃ, disvā... pahūtaṃ suvaṇṇaṃ chaḍḍitaṃ,  disvā sahāyako sahāyakaṃ āmantesi -- `yassa kho, samma, atthāya  iccheyyāma ^a^V2.0259^ea^ sāṇaṃ vā sāṇasuttaṃ vā sāṇiyo vā khomaṃ vā khomasuttaṃ  vā khomadussaṃ vā kappāsaṃ vā kappāsikasuttaṃ vā kappāsikadussaṃ vā  ayaṃ vā lohaṃ vā tipuṃ vā sīsaṃ vā sajjhaṃ vā, idaṃ pahūtaṃ suvaṇṇaṃ  chaḍḍitaṃ. tena hi, samma, tvañca sāṇabhāraṃ chaḍḍehi, ahañca  sajjhabhāraṃ {sajjhubhāraṃ (sī0 syā0 pī0)} chaḍḍessāmi, ubho suvaṇṇabhāraṃ ādāya gamissāmā'ti.  `ayaṃ kho me, samma, sāṇabhāro dūrābhato ca susannaddho ^a^T2.0390^ea^ ca, alaṃ me  tvaṃ pajānāhī'ti. atha kho so sahāyako sajjhabhāraṃ chaḍḍetvā  suvaṇṇabhāraṃ ādiyi.</p>
              <p>[03] ``te yena sako gāmo tenupasaṅkamiṃsu. tattha yo so sahāyako  sāṇabhāraṃ ādāya agamāsi, tassa neva mātāpitaro abhinandiṃsu, na  puttadārā abhinandiṃsu, na mittāmaccā abhinandiṃsu, na ca tatonidānaṃ  sukhaṃ somanassaṃ ^a^P2.0352^ea^ adhigacchi. yo pana so sahāyako suvaṇṇabhāraṃ  ādāya agamāsi, tassa mātāpitaropi abhinandiṃsu, puttadārāpi  abhinandiṃsu, mittāmaccāpi abhinandiṃsu, tatonidānañca sukhaṃ  somanassaṃ adhigacchi. ``evameva kho tvaṃ, rājañña,  sāṇabhārikūpamo maññe paṭibhāsi. paṭinissajjetaṃ, rājañña, pāpakaṃ  diṭṭhigataṃ; paṭinissajjetaṃ, rājañña, pāpakaṃ diṭṭhigataṃ. mā te ahosi  dīgharattaṃ ahitāya dukkhāyā''ti. </p>
            </h4>
            <h4>
              <h4n> saraṇagamanaṃ </h4n>
              <p>[03] 437^b^.^eb^ ``purimeneva ^a^M2.0279^ea^ ahaṃ opammena bhoto kassapassa  attamano abhiraddho. api cāhaṃ imāni vicitrāni  pañhāpaṭibhānāni sotukāmo evāhaṃ bhavantaṃ kassapaṃ paccanīkaṃ kātabbaṃ  amaññissaṃ. abhikkantaṃ, bho kassapa, abhikkantaṃ, bho kassapa.  seyyathāpi, bho kassapa, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya `cakkhumanto rūpāni dakkhantī'ti evamevaṃ bhotā  kassapena anekapariyāyena dhammo pakāsito. esāhaṃ, bho kassapa, taṃ  bhavantaṃ gotamaṃ saraṇaṃ gacchāmi, dhammañca, bhikkhusaṅghañca. upāsakaṃ  maṃ bhavaṃ kassapo dhāretu ^a^T2.0391^ea^ ajjatagge pāṇupetaṃ saraṇaṃ gataṃ.</p>
              <p>[03] ``icchāmi cāhaṃ, bho kassapa, mahāyaññaṃ yajituṃ, anusāsatu  maṃ bhavaṃ kassapo, yaṃ mamassa dīgharattaṃ hitāya sukhāyā''ti. </p>
            </h4>
            <h4>
              <h4n> yaññakathā </h4n>
              <p>[03] 438^b^.^eb^ ``yathārūpe ^a^V2.0260^ea^ kho, rājañña, yaññe gāvo vā  haññanti ajeḷakā vā haññanti, kukkuṭasūkarā vā haññanti, vividhā  vā pāṇā saṃghātaṃ āpajjanti, paṭiggāhakā ca honti micchādiṭṭhī   ^a^P2.0353^ea^ micchāsaṅkappā micchāvācā micchākammantā micchāājīvā  micchāvāyāmā micchāsatī micchāsamādhī, evarūpo kho, rājañña,  yañño na mahapphalo hoti na mahānisaṃso na mahājutiko na  mahāvipphāro. seyyathāpi, rājañña, kassako bījanaṅgalaṃ ādāya vanaṃ  paviseyya. so tattha dukkhette dubbhūme avihatakhāṇukaṇṭake bījāni  patiṭṭhāpeyya khaṇḍāni pūtīni vātātapahatāni asāradāni  asukhasayitāni. devo ca na kālena kālaṃ sammādhāraṃ  anuppaveccheyya. api nu tāni bījāni vuddhiṃ virūḷhiṃ {viruḷhiṃ  (moggalāne)} vepullaṃ  āpajjeyyuṃ, kassako vā vipulaṃ phalaṃ adhigaccheyyā''ti? ``no  hidaṃ {na evaṃ (syā0 ka0)} bho kassapa''. ``evameva kho, rājañña, yathārūpe yaññe gāvo  vā haññanti, ajeḷakā vā haññanti, kukkuṭasūkarā vā haññanti,  vividhā vā pāṇā saṃghātaṃ āpajjanti, paṭiggāhakā ca honti  micchādiṭṭhī micchāsaṅkappā micchāvācā micchākammantā  micchāājīvā micchāvāyāmā micchāsatī ^a^M2.0280^ea^ micchāsamādhī, evarūpo  kho ^a^T2.0392^ea^, rājañña, yañño na mahapphalo hoti na mahānisaṃso na  mahājutiko na mahāvipphāro.</p>
              <p>[03] ``yathārūpe ca kho, rājañña, yaññe neva gāvo haññanti, na  ajeḷakā haññanti, na kukkuṭasūkarā haññanti, na vividhā vā pāṇā  saṃghātaṃ āpajjanti, paṭiggāhakā ca honti sammādiṭṭhī sammāsaṅkappā  sammāvācā sammākammantā sammāājīvā sammāvāyāmā sammāsatī  sammāsamādhī, evarūpo kho, rājañña, yañño mahapphalo hoti  mahānisaṃso mahājutiko mahāvipphāro. seyyathāpi, rājañña,  kassako bījanaṅgalaṃ ādāya vanaṃ paviseyya. so tattha sukhette subhūme  suvihatakhāṇukaṇṭake bījāni patiṭṭhapeyya ^a^P2.0354^ea^ akhaṇḍāni apūtīni  avātātapahatāni sāradāni sukhasayitāni. devo ca kālena kālaṃ  sammādhāraṃ anuppaveccheyya. api nu tāni bījāni vuddhiṃ virūḷhiṃ  vepullaṃ āpajjeyyuṃ, kassako vā vipulaṃ phalaṃ adhigaccheyyā''ti?  ``evaṃ, bho kassapa''. ``evameva kho, rājañña, yathārūpe yaññe  neva gāvo haññanti, na ajeḷakā haññanti, na kukkuṭasūkarā haññanti,  na vividhā vā pāṇā saṃghātaṃ āpajjanti, paṭiggāhakā ca honti  sammādiṭṭhī sammāsaṅkappā sammāvācā sammākammantā sammāājīvā  sammāvāyāmā sammāsatī sammāsamādhī, evarūpo kho, rājañña,  yañño mahapphalo hoti mahānisaṃso mahājutiko mahāvipphāro''ti. </p>
            </h4>
            <h4>
              <h4n> uttaramāṇavavatthu </h4n>
              <p>[03] 439^b^.^eb^ atha ^a^V2.0261^ea^ kho pāyāsi rājañño dānaṃ paṭṭhapesi  samaṇabrāhmaṇakapaṇaddhikavaṇibbakayācakānaṃ ^a^T2.0393^ea^. tasmiṃ kho pana dāne  evarūpaṃ bhojanaṃ dīyati kaṇājakaṃ bilaṅgadutiyaṃ, dhorakāni {thorakāni (sī0  pī0), corakāni (syā0)} ca  vatthāni guḷavālakāni {guḷagāḷakāni (ka0)}. tasmiṃ kho pana dāne uttaro nāma māṇavo  vāvaṭo {byāvaṭo (sī0 pī0)} ahosi. so dānaṃ datvā evaṃ anuddisati -- ``imināhaṃ  dānena pāyāsiṃ rājaññameva imasmiṃ loke samāgacchiṃ, mā  parasmi''nti. assosi kho pāyāsi rājañño -- ``uttaro  ^a^P2.0355^ea^ kira māṇavo dānaṃ datvā evaṃ anuddisati -- `imināhaṃ dānena pāyāsiṃ  rājaññameva imasmiṃ loke samāgacchiṃ, mā parasmi'''nti. atha   ^a^M2.0281^ea^ kho pāyāsi rājañño uttaraṃ māṇavaṃ āmantāpetvā etadavoca --  ``saccaṃ kira tvaṃ, tāta uttara, dānaṃ datvā evaṃ anuddisasi --  `imināhaṃ dānena pāyāsiṃ rājaññameva imasmiṃ loke samāgacchiṃ, mā  parasmi'''nti? ``evaṃ, bho''. ``kissa pana tvaṃ, tāta uttara,  dānaṃ datvā evaṃ anuddisasi -- `imināhaṃ dānena pāyāsiṃ  rājaññameva imasmiṃ loke samāgacchiṃ, mā parasmi'nti? nanu mayaṃ,  tāta uttara, puññatthikā dānasseva phalaṃ pāṭikaṅkhino''ti?  ``bhoto kho dāne evarūpaṃ bhojanaṃ dīyati kaṇājakaṃ bilaṅgadutiyaṃ,  yaṃ bhavaṃ pādāpi {pādāsi (ka0)} na iccheyya samphusituṃ {chupituṃ (pī0 ka0)}, kuto   bhuñjituṃ, dhorakāni ca  vatthāni guḷavālakāni, yāni bhavaṃ pādāpi {acittikataṃ (ka0)} na iccheyya samphusituṃ,  kuto paridahituṃ. bhavaṃ kho panamhākaṃ piyo manāpo, kathaṃ mayaṃ  manāpaṃ amanāpena saṃyojemā''ti? ``tena hi tvaṃ, tāta uttara,  yādisāhaṃ bhojanaṃ bhuñjāmi, tādisaṃ bhojanaṃ ^a^T2.0394^ea^ paṭṭhapehi. yādisāni  cāhaṃ vatthāni paridahāmi, tādisāni ca vatthāni paṭṭhapehī''ti.  ``evaṃ, bho''ti kho uttaro māṇavo pāyāsissa rājaññassa  paṭissutvā yādisaṃ bhojanaṃ pāyāsi rājañño bhuñjati, tādisaṃ bhojanaṃ  paṭṭhapesi. yādisāni ca vatthāni pāyāsi rājañño paridahati,  tādisāni ca vatthāni paṭṭhapesi. </p>
              <p>[03] 440^b^.^eb^ atha ^a^P2.0356^ea^ kho pāyāsi rājañño asakkaccaṃ dānaṃ  datvā asahatthā dānaṃ datvā acittīkataṃ dānaṃ datvā apaviddhaṃ dānaṃ  datvā kāyassa bhedā paraṃ maraṇā cātumahārājikānaṃ devānaṃ sahabyataṃ  upapajji suññaṃ serīsakaṃ vimānaṃ. yo pana tassa dāne vāvaṭo  ahosi uttaro nāma māṇavo. so sakkaccaṃ dānaṃ datvā sahatthā dānaṃ  datvā cittīkataṃ dānaṃ datvā anapaviddhaṃ dānaṃ datvā kāyassa bhedā paraṃ  maraṇā sugatiṃ saggaṃ lokaṃ upapajji devānaṃ tāvatiṃsānaṃ sahabyataṃ. </p>
            </h4>
            <h4>
              <h4n> pāyāsidevaputto </h4n>
              <p>[03] 441^b^.^eb^ tena ^a^V2.0262^ea^ kho pana samayena āyasmā gavampati  abhikkhaṇaṃ suññaṃ serīsakaṃ vimānaṃ divāvihāraṃ gacchati. atha kho  pāyāsi devaputto yenāyasmā gavampati tenupasaṅkami; upasaṅkamitvā  āyasmantaṃ gavampatiṃ abhivādetvā ^a^M2.0282^ea^ ekamantaṃ aṭṭhāsi. ekamantaṃ ṭhitaṃ  kho pāyāsiṃ devaputtaṃ āyasmā gavampati etadavoca -- ``kosi tvaṃ,  āvuso''ti? ``ahaṃ, bhante, pāyāsi rājañño''ti. ``nanu tvaṃ,  āvuso, evaṃdiṭṭhiko ahosi -- `itipi natthi paro loko, natthi  sattā opapātikā, natthi ^a^T2.0395^ea^ sukatadukkaṭānaṃ kammānaṃ phalaṃ vipāko'''ti?  ``saccāhaṃ, bhante, evaṃdiṭṭhiko ahosiṃ -- `itipi natthi paro  loko, natthi sattā opapātikā, natthi sukatadukkaṭānaṃ kammānaṃ phalaṃ  vipāko'ti. api cāhaṃ ayyena ^a^P2.0357^ea^ kumārakassapena etasmā pāpakā  diṭṭhigatā vivecito''ti. ``yo pana te, āvuso, dāne vāvaṭo  ahosi uttaro nāma māṇavo, so kuhiṃ upapanno''ti? ``yo me,  bhante, dāne vāvaṭo ahosi uttaro nāma māṇavo, so sakkaccaṃ dānaṃ  datvā sahatthā dānaṃ datvā cittīkataṃ dānaṃ datvā anapaviddhaṃ dānaṃ  datvā kāyassa bhedā paraṃ maraṇā sugatiṃ saggaṃ lokaṃ upapanno devānaṃ  tāvatiṃsānaṃ sahabyataṃ. ahaṃ pana, bhante, asakkaccaṃ dānaṃ datvā  asahatthā dānaṃ datvā acittīkataṃ dānaṃ datvā apaviddhaṃ dānaṃ datvā  kāyassa bhedā paraṃ maraṇā cātumahārājikānaṃ devānaṃ sahabyataṃ upapanno  suññaṃ serīsakaṃ vimānaṃ. tena hi, bhante gavampati, manussalokaṃ  gantvā evamārocehi -- `sakkaccaṃ dānaṃ detha, sahatthā dānaṃ detha,  cittīkataṃ dānaṃ detha, anapaviddhaṃ dānaṃ detha. pāyāsi rājañño  asakkaccaṃ dānaṃ datvā asahatthā dānaṃ datvā acittīkataṃ dānaṃ datvā  apaviddhaṃ dānaṃ datvā kāyassa bhedā paraṃ maraṇā cātumahārājikānaṃ  devānaṃ sahabyataṃ upapanno suññaṃ serīsakaṃ vimānaṃ. yo pana tassa  dāne vāvaṭo ahosi uttaro nāma māṇavo, so sakkaccaṃ dānaṃ datvā  sahatthā dānaṃ datvā cittīkataṃ dānaṃ datvā anapaviddhaṃ dānaṃ datvā ^a^T2.0396^ea^  kāyassa bhedā paraṃ maraṇā sugatiṃ saggaṃ lokaṃ upapanno devānaṃ  tāvatiṃsānaṃ sahabyata'''nti.</p>
              <p>[03] atha kho āyasmā gavampati manussalokaṃ āgantvā  evamārocesi -- ``sakkaccaṃ dānaṃ detha, sahatthā dānaṃ detha, cittīkataṃ  dānaṃ detha, anapaviddhaṃ dānaṃ detha. pāyāsi rājañño asakkaccaṃ dānaṃ  datvā asahatthā dānaṃ datvā acittīkataṃ dānaṃ datvā apaviddhaṃ dānaṃ  datvā kāyassa bhedā paraṃ maraṇā cātumahārājikānaṃ devānaṃ sahabyataṃ  upapanno suññaṃ serīsakaṃ vimānaṃ. yo pana tassa dāne vāvaṭo  ahosi uttaro ^a^M2.0283^ea^ nāma māṇavo, so sakkaccaṃ dānaṃ datvā  ^a^V2.0263^ea^ sahatthā dānaṃ datvā cittīkataṃ dānaṃ datvā anapaviddhaṃ  ^a^P2.0358^ea^ dānaṃ datvā kāyassa bhedā paraṃ maraṇā sugatiṃ saggaṃ lokaṃ  upapanno devānaṃ tāvatiṃsānaṃ sahabyata''nti. </p>
              <p>[06] pāyāsisuttaṃ niṭṭhitaṃ dasamaṃ. </p>
              <p>[06] mahāvaggo niṭṭhito.</p>
              <p>[03] tassuddānaṃ -- </p>
              <p>[21] mahāpadāna nidānaṃ, nibbānañca sudassanaṃ. </p>
              <p>[27] janavasabha govindaṃ, samayaṃ sakkapañhakaṃ. </p>
              <p>[22] mahāsatipaṭṭhānañca, pāyāsi dasamaṃ bhave {satipaṭṭhānapāyāsi, mahāvaggassa  saṅgaho (sī0 pī0) satipaṭṭhānapāyāsi, mahāvaggoti vuccatīti  (syā0)}.. </p>
              <p>[06] mahāvaggapāḷi niṭṭhitā. </p>
            </h4>
          </h3>
        </h2>
      </h1>
    </h0>
  </ha>
</body>
