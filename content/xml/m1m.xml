<?xml version="1.0"?>
<body>
  <p>[06].. namo tassa bhagavato arahato sammāsambuddhassa.. </p>
  <h>[12] majjhimanikāyo </h>
  <ha>
    <han> mūlapaṇṇāsapāḷi </han>
    <h0>
      <h0n> </h0n>
      <h1>
        <h1n> </h1n>
        <h2>
          <h2n> 1. mūlapariyāyavaggo </h2n>
          <h3>
            <h3n> 1. mūlapariyāyasuttaṃ </h3n>
            <h4>
              <h4n> </h4n>
              <p>[03] 1^b^.^eb^ evaṃ ^a^M1.0001^ea^ ^a^V1.0001^ea^ ^a^P1.0001^ea^ ^a^T1.0001^ea^ me sutaṃ -- ekaṃ samayaṃ  bhagavā ukkaṭṭhāyaṃ viharati subhagavane sālarājamūle. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``sabbadhammamūlapariyāyaṃ  vo, bhikkhave, desessāmi. taṃ suṇātha, sādhukaṃ manasi karotha,  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca -- </p>
              <p>[03] 2^b^.^eb^ ``idha, bhikkhave, assutavā puthujjano  ariyānaṃ adassāvī ariyadhammassa akovido ^a^V1.0002^ea^ ariyadhamme avinīto,  sappurisānaṃ adassāvī sappurisadhammassa akovido sappurisadhamme  avinīto -- pathaviṃ {paṭhaviṃ (sī0 syā0 kaṃ0 pī0)} pathavito sañjānāti; pathaviṃ pathavito saññatvā  pathaviṃ maññati, pathaviyā maññati, pathavito maññati, pathaviṃ meti  maññati ^a^T1.0002^ea^, pathaviṃ abhinandati. taṃ kissa hetu? `apariññātaṃ  tassā'ti vadāmi.</p>
              <p>[03] ``āpaṃ āpato sañjānāti; āpaṃ āpato saññatvā āpaṃ  maññati, āpasmiṃ maññati, āpato maññati, āpaṃ meti maññati,  āpaṃ abhinandati. taṃ kissa hetu? `apariññātaṃ tassā'ti  vadāmi.</p>
              <p>[03] ``tejaṃ ^a^M1.0002^ea^ tejato sañjānāti; tejaṃ tejato saññatvā tejaṃ  maññati, tejasmiṃ maññati, tejato maññati, tejaṃ meti maññati, tejaṃ  abhinandati. taṃ kissa hetu? `apariññātaṃ tassā'ti vadāmi.</p>
              <p>[03] ``vāyaṃ vāyato sañjānāti; vāyaṃ vāyato saññatvā vāyaṃ  maññati, vāyasmiṃ maññati, vāyato maññati, vāyaṃ meti maññati,  vāyaṃ abhinandati. taṃ kissa hetu? `apariññātaṃ tassā'ti  ^a^P1.0002^ea^ vadāmi. </p>
              <p>[03] 3^b^.^eb^ ``bhūte bhūtato sañjānāti; bhūte bhūtato  saññatvā bhūte maññati, bhūtesu maññati, bhūtato maññati, bhūte meti  maññati, bhūte abhinandati. taṃ kissa hetu? `apariññātaṃ  tassā'ti vadāmi. </p>
              <p>[01] ``deve devato sañjānāti; deve devato saññatvā deve  maññati, devesu maññati, devato maññati, deve meti maññati, deve  abhinandati. taṃ kissa hetu? `apariññātaṃ tassā'ti vadāmi.</p>
              <p>[03] ``pajāpatiṃ pajāpatito sañjānāti; pajāpatiṃ pajāpatito  saññatvā pajāpatiṃ maññati, pajāpatismiṃ maññati, pajāpatito  maññati, pajāpatiṃ meti maññati, pajāpatiṃ abhinandati. taṃ kissa  hetu? `apariññātaṃ tassā'ti vadāmi.</p>
              <p>[03] ``brahmaṃ ^a^V1.0003^ea^ brahmato sañjānāti; brahmaṃ brahmato saññatvā brahmaṃ  maññati ^a^T1.0003^ea^, brahmasmiṃ maññati, brahmato maññati, brahmaṃ meti maññati, brahmaṃ  abhinandati. taṃ kissa hetu? `apariññātaṃ tassā'ti vadāmi.</p>
              <p>[03] ``ābhassare ābhassarato sañjānāti; ābhassare ābhassarato  saññatvā ābhassare maññati, ābhassaresu maññati, ābhassarato  maññati, ābhassare meti maññati, ābhassare abhinandati. taṃ  kissa hetu? `apariññātaṃ tassā'ti vadāmi.</p>
              <p>[03] ``subhakiṇhe subhakiṇhato sañjānāti; subhakiṇhe subhakiṇhato  saññatvā subhakiṇhe maññati, subhakiṇhesu maññati, subhakiṇhato  maññati, subhakiṇhe meti maññati, subhakiṇhe abhinandati. taṃ  kissa hetu? `apariññātaṃ tassā'ti vadāmi.</p>
              <p>[03] ``vehapphale ^a^M1.0003^ea^ vehapphalato sañjānāti; vehapphale vehapphalato  saññatvā vehapphale maññati, vehapphalesu maññati, vehapphalato maññati,  vehapphale meti maññati, vehapphale abhinandati. taṃ kissa hetu?  `apariññātaṃ tassā'ti vadāmi.</p>
              <p>[03] ``abhibhuṃ abhibhūto sañjānāti; abhibhuṃ abhibhūto saññatvā  abhibhuṃ maññati, abhibhusmiṃ maññati, abhibhūto maññati, abhibhuṃ  meti maññati, abhibhuṃ abhinandati. taṃ kissa hetu? `apariññātaṃ  tassā'ti vadāmi. </p>
              <p>[03] 4^b^.^eb^ ``ākāsānañcāyatanaṃ ākāsānañcāyatanato  sañjānāti; ākāsānañcāyatanaṃ ākāsānañcāyatanato saññatvā  ākāsānañcāyatanaṃ maññati, ākāsānañcāyatanasmiṃ maññati,  ākāsānañcāyatanato maññati, ākāsānañcāyatanaṃ meti maññati,  ākāsānañcāyatanaṃ abhinandati. taṃ ^a^T1.0004^ea^ kissa hetu? `apariññātaṃ  tassā'ti vadāmi.</p>
              <p>[03] ``viññāṇañcāyatanaṃ viññāṇañcāyatanato sañjānāti;  viññāṇañcāyatanaṃ viññāṇañcāyatanato saññatvā viññāṇañcāyatanaṃ  ^a^P1.0003^ea^ maññati, viññāṇañcāyatanasmiṃ maññati,  viññāṇañcāyatanato ^a^V1.0004^ea^ maññati, viññāṇañcāyatanaṃ meti maññati,  viññāṇañcāyatanaṃ abhinandati. taṃ kissa hetu? `apariññātaṃ  tassā'ti vadāmi.</p>
              <p>[03] ``ākiñcaññāyatanaṃ ākiñcaññāyatanato sañjānāti;  ākiñcaññāyatanaṃ ākiñcaññāyatanato saññatvā ākiñcaññāyatanaṃ  maññati, ākiñcaññāyatanasmiṃ maññati, ākiñcaññāyatanato  maññati, ākiñcaññāyatanaṃ meti maññati, ākiñcaññāyatanaṃ  abhinandati. taṃ kissa hetu? `apariññātaṃ tassā'ti vadāmi.</p>
              <p>[03] ``nevasaññānāsaññāyatanaṃ nevasaññānāsaññāyatanato  sañjānāti; nevasaññānāsaññāyatanaṃ nevasaññānāsaññāyatanato  saññatvā nevasaññānāsaññāyatanaṃ maññati, nevasaññānāsaññāyatanasmiṃ  maññati, nevasaññānāsaññāyatanato maññati, nevasaññānāsaññāyatanaṃ  meti maññati, nevasaññānāsaññāyatanaṃ abhinandati. taṃ kissa hetu?  `apariññātaṃ tassā'ti vadāmi. </p>
              <p>[03] 5^b^.^eb^ ``diṭṭhaṃ ^a^M1.0004^ea^ diṭṭhato sañjānāti; diṭṭhaṃ diṭṭhato  saññatvā diṭṭhaṃ maññati, diṭṭhasmiṃ maññati, diṭṭhato maññati, diṭṭhaṃ  meti maññati, diṭṭhaṃ abhinandati. taṃ kissa hetu? `apariññātaṃ  tassā'ti vadāmi.</p>
              <p>[03] ``sutaṃ sutato sañjānāti; sutaṃ sutato saññatvā sutaṃ ^a^T1.0005^ea^  maññati, sutasmiṃ maññati, sutato maññati, sutaṃ meti maññati, sutaṃ  abhinandati. taṃ kissa hetu? `apariññātaṃ tassā'ti vadāmi.</p>
              <p>[03] ``mutaṃ mutato sañjānāti; mutaṃ mutato saññatvā mutaṃ maññati,  mutasmiṃ maññati, mutato maññati, mutaṃ meti maññati, mutaṃ  abhinandati. taṃ kissa hetu? `apariññātaṃ tassā'ti vadāmi.</p>
              <p>[03] ``viññātaṃ viññātato sañjānāti; viññātaṃ viññātato  saññatvā viññātaṃ maññati, viññātasmiṃ maññati, viññātato  maññati, viññātaṃ meti maññati, viññātaṃ abhinandati. taṃ kissa  hetu? `apariññātaṃ tassā'ti vadāmi. </p>
              <p>[03] 6^b^.^eb^ ``ekattaṃ ^a^V1.0005^ea^ ekattato sañjānāti; ekattaṃ ekattato  saññatvā ekattaṃ maññati, ekattasmiṃ maññati, ekattato maññati,  ekattaṃ meti maññati, ekattaṃ abhinandati. taṃ kissa hetu?  `apariññātaṃ tassā'ti vadāmi.</p>
              <p>[03] ``nānattaṃ nānattato sañjānāti; nānattaṃ nānattato saññatvā  nānattaṃ maññati, nānattasmiṃ maññati, nānattato maññati, nānattaṃ  meti maññati, nānattaṃ abhinandati. taṃ kissa hetu? `apariññātaṃ  tassā'ti vadāmi.</p>
              <p>[03] ``sabbaṃ sabbato sañjānāti; sabbaṃ sabbato saññatvā sabbaṃ  maññati, sabbasmiṃ ^a^P1.0004^ea^ maññati, sabbato maññati, sabbaṃ  meti maññati, sabbaṃ abhinandati. taṃ kissa hetu? `apariññātaṃ  tassā'ti vadāmi.</p>
              <p>[03] ``nibbānaṃ nibbānato sañjānāti; nibbānaṃ nibbānato  saññatvā nibbānaṃ maññati, nibbānasmiṃ maññati ^a^T1.0006^ea^, nibbānato  maññati, nibbānaṃ meti maññati, nibbānaṃ abhinandati. taṃ kissa  hetu? `apariññātaṃ tassā'ti vadāmi. </p>
              <p>[06] puthujjanavasena paṭhamanayabhūmiparicchedo niṭṭhito. </p>
              <p>[03] 7^b^.^eb^ ``yopi ^a^M1.0005^ea^ so, bhikkhave, bhikkhu sekkho {sekho  (sī0 syā0 kaṃ0 pī0)}  appattamānaso anuttaraṃ yogakkhemaṃ patthayamāno viharati, sopi pathaviṃ  pathavito abhijānāti; pathaviṃ pathavito abhiññāya {abhiññatvā (ka0)} pathaviṃ mā maññi  {vā maññati},  pathaviyā mā maññi, pathavito mā maññi, pathaviṃ meti mā maññi,  pathaviṃ mābhinandi {vā abhinandati (sī0) ṭīkā oloketabbā}. taṃ kissa hetu? `pariññeyyaṃ tassā'ti vadāmi.</p>
              <p>[03] ``āpaṃ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ... ākiñcaññāyatanaṃ...  nevasaññānāsaññāyatanaṃ... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya ^a^V1.0006^ea^ nibbānaṃ mā maññi, nibbānasmiṃ mā  maññi, nibbānato mā maññi, nibbānaṃ meti mā maññi, nibbānaṃ  mābhinandi. taṃ kissa hetu? `pariññeyyaṃ tassā'ti vadāmi. </p>
              <p>[06] sekkhavasena {satthāravasena (sī0), satthuvasena (syā0 ka0)} dutiyanayabhūmiparicchedo niṭṭhito. </p>
              <p>[03] 8^b^.^eb^ ``yopi so, bhikkhave, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, sopi pathaviṃ pathavito  abhijānāti; pathaviṃ pathavito ^a^T1.0007^ea^ abhiññāya pathaviṃ na maññati,  pathaviyā na maññati, pathavito na maññati, pathaviṃ meti na maññati,  pathaviṃ nābhinandati. taṃ kissa hetu? `pariññātaṃ tassā'ti  vadāmi.</p>
              <p>[03] ``āpaṃ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ... ākiñcaññāyatanaṃ...  nevasaññānāsaññāyatanaṃ... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya nibbānaṃ na maññati, nibbānasmiṃ na  maññati, nibbānato na maññati, nibbānaṃ meti na maññati, nibbānaṃ  nābhinandati. taṃ kissa hetu? `pariññātaṃ tassā'ti vadāmi. </p>
              <p>[06] khīṇāsavavasena tatiyanayabhūmiparicchedo niṭṭhito. </p>
              <p>[03] 9^b^.^eb^ ``yopi ^a^M1.0006^ea^ so, bhikkhave, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, sopi pathaviṃ pathavito  ^a^P1.0005^ea^ abhijānāti; pathaviṃ pathavito abhiññāya pathaviṃ na  maññati, pathaviyā na maññati, pathavito na maññati, pathaviṃ meti na  maññati, pathaviṃ nābhinandati. taṃ kissa hetu? khayā rāgassa,  vītarāgattā.</p>
              <p>[03] ``āpaṃ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ... ākiñcaññāyatanaṃ ^a^V1.0007^ea^...  nevasaññānāsaññāyatanaṃ ^a^T1.0008^ea^... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya nibbānaṃ na maññati, nibbānasmiṃ na  maññati, nibbānato na maññati, nibbānaṃ meti na maññati, nibbānaṃ  nābhinandati. taṃ kissa hetu? khayā rāgassa, vītarāgattā. </p>
              <p>[06] khīṇāsavavasena catutthanayabhūmiparicchedo niṭṭhito. </p>
              <p>[03] 10^b^.^eb^ ``yopi so, bhikkhave, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, sopi pathaviṃ pathavito  abhijānāti; pathaviṃ pathavito abhiññāya pathaviṃ na maññati,  pathaviyā na maññati, pathavito na maññati, pathaviṃ meti na maññati,  pathaviṃ nābhinandati. taṃ kissa hetu? khayā dosassa, vītadosattā.</p>
              <p>[03] ``āpaṃ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ... ākiñcaññāyatanaṃ...  nevasaññānāsaññāyatanaṃ... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya nibbānaṃ na maññati, nibbānasmiṃ na  maññati, nibbānato na maññati, nibbānaṃ meti na maññati, nibbānaṃ  nābhinandati. taṃ kissa hetu? khayā dosassa, vītadosattā. </p>
              <p>[06] khīṇāsavavasena pañcamanayabhūmiparicchedo niṭṭhito. </p>
              <p>[03] 11^b^.^eb^ ``yopi ^a^T1.0009^ea^ ^a^M1.0007^ea^ so, bhikkhave, bhikkhu arahaṃ  khīṇāsavo vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto, sopi pathaviṃ pathavito  abhijānāti; pathaviṃ pathavito abhiññāya pathaviṃ na maññati,  pathaviyā na maññati, pathavito na maññati, pathaviṃ meti na maññati,  pathaviṃ nābhinandati. taṃ kissa hetu? khayā mohassa, vītamohattā.</p>
              <p>[03] ``āpaṃ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ... ākiñcaññāyatanaṃ  ^a^V1.0008^ea^...  nevasaññānāsaññāyatanaṃ... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya nibbānaṃ na maññati, nibbānasmiṃ na  maññati, nibbānato na maññati, nibbānaṃ meti na maññati, nibbānaṃ  nābhinandati. taṃ kissa hetu? khayā mohassa, vītamohattā. </p>
              <p>[06] khīṇāsavavasena chaṭṭhanayabhūmiparicchedo niṭṭhito. </p>
              <p>[03] 12^b^.^eb^ ``tathāgatopi, bhikkhave, arahaṃ sammāsambuddho  pathaviṃ pathavito abhijānāti; pathaviṃ pathavito abhiññāya pathaviṃ na  maññati, pathaviyā na maññati, pathavito na maññati, pathaviṃ meti na  maññati, pathaviṃ nābhinandati ^a^P1.0006^ea^. taṃ kissa hetu?  `pariññātantaṃ tathāgatassā'ti vadāmi.</p>
              <p>[03] ``āpaṃ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ ^a^T1.0010^ea^... ākiñcaññāyatanaṃ...  nevasaññānāsaññāyatanaṃ... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya nibbānaṃ na maññati, nibbānasmiṃ na  maññati, nibbānato na maññati, nibbānaṃ meti na maññati, nibbānaṃ  nābhinandati. taṃ kissa hetu? `pariññātantaṃ tathāgatassā'ti  vadāmi. </p>
              <p>[06] tathāgatavasena sattamanayabhūmiparicchedo niṭṭhito. </p>
              <p>[03] 13^b^.^eb^ ``tathāgatopi ^a^M1.0008^ea^, bhikkhave, arahaṃ sammāsambuddho  pathaviṃ pathavito abhijānāti; pathaviṃ pathavito abhiññāya pathaviṃ na  maññati, pathaviyā na maññati, pathavito na maññati, pathaviṃ meti na  maññati, pathaviṃ nābhinandati. taṃ kissa hetu? `nandī {nandi (sī0  syā0)} dukkhassa  mūla'nti -- iti viditvā `bhavā jāti bhūtassa jarāmaraṇa'nti.  tasmātiha, bhikkhave, `tathāgato sabbaso taṇhānaṃ khayā virāgā  nirodhā cāgā paṭinissaggā anuttaraṃ sammāsambodhiṃ abhisambuddho'ti  vadāmi.</p>
              <p>[03] ``āpaṃ ^a^V1.0009^ea^ ...pe0... tejaṃ... vāyaṃ... bhūte... deve... pajāpatiṃ...  brahmaṃ... ābhassare... subhakiṇhe... vehapphale... abhibhuṃ...  ākāsānañcāyatanaṃ... viññāṇañcāyatanaṃ... ākiñcaññāyatanaṃ...  nevasaññānāsaññāyatanaṃ... diṭṭhaṃ... sutaṃ... mutaṃ... viññātaṃ...  ekattaṃ... nānattaṃ... sabbaṃ... nibbānaṃ nibbānato abhijānāti;  nibbānaṃ nibbānato abhiññāya nibbānaṃ na maññati, nibbānasmiṃ na  maññati, nibbānato na maññati, nibbānaṃ meti na maññati, nibbānaṃ  nābhinandati. taṃ ^a^T1.0011^ea^ kissa hetu? `nandī dukkhassa mūla'nti --  iti viditvā `bhavā jāti bhūtassa jarāmaraṇa'nti. tasmātiha,  bhikkhave, `tathāgato sabbaso taṇhānaṃ khayā virāgā nirodhā cāgā  paṭinissaggā anuttaraṃ sammāsambodhiṃ abhisambuddho'ti vadāmī''ti. </p>
              <p>[06] tathāgatavasena aṭṭhamanayabhūmiparicchedo niṭṭhito. </p>
              <p>[01] idamavoca bhagavā. na te bhikkhū {na attamanā tebhikkhū (syā0), te  bhikkhū (pī0 ka0)} bhagavato bhāsitaṃ  abhinandunti. </p>
              <p>[06] mūlapariyāyasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. sabbāsavasuttaṃ </h3n>
            <h4>
              <h4n> </h4n>
              <p>[03] 14^b^.^eb^ evaṃ ^a^T1.0012^ea^ ^a^V1.0010^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``sabbāsavasaṃvarapariyāyaṃ  vo, bhikkhave, desessāmi. taṃ suṇātha ^a^M1.0009^ea^ ^a^P1.0007^ea^, sādhukaṃ  manasi karotha, bhāsissāmī''ti. ``evaṃ, bhante''ti kho te  bhikkhū bhagavato paccassosuṃ. bhagavā etadavoca -- </p>
              <p>[03] 15^b^.^eb^ ``jānato ahaṃ, bhikkhave, passato āsavānaṃ  khayaṃ vadāmi, no ajānato no apassato. kiñca, bhikkhave,  jānato kiñca passato āsavānaṃ khayaṃ vadāmi? yoniso ca  manasikāraṃ ayoniso ca manasikāraṃ. ayoniso, bhikkhave,  manasikaroto anuppannā ceva āsavā uppajjanti, uppannā ca āsavā  pavaḍḍhanti; yoniso ca kho, bhikkhave, manasikaroto anuppannā ceva  āsavā na uppajjanti, uppannā ca āsavā pahīyanti. </p>
              <p>[03] 16^b^.^eb^ ``atthi, bhikkhave, āsavā dassanā  pahātabbā, atthi āsavā saṃvarā pahātabbā, atthi āsavā paṭisevanā  pahātabbā, atthi āsavā adhivāsanā pahātabbā, atthi āsavā  parivajjanā pahātabbā, atthi āsavā vinodanā pahātabbā, atthi  āsavā bhāvanā pahātabbā. </p>
            </h4>
            <h4>
              <h4n> dassanā pahātabbāsavā </h4n>
              <p>[03] 17^b^.^eb^ ``katame ca, bhikkhave, āsavā dassanā  pahātabbā? idha, bhikkhave ^a^T1.0013^ea^, assutavā puthujjano -- ariyānaṃ  adassāvī ariyadhammassa akovido ariyadhamme avinīto,  sappurisānaṃ adassāvī sappurisadhammassa akovido sappurisadhamme  avinīto -- manasikaraṇīye dhamme nappajānāti, amanasikaraṇīye  dhamme nappajānāti. so manasikaraṇīye dhamme appajānanto  amanasikaraṇīye dhamme appajānanto, ye dhammā na manasikaraṇīyā,  te dhamme manasi karoti, ye dhammā manasikaraṇīyā te dhamme na  manasi karoti.</p>
              <p>[03] ``katame ^a^V1.0011^ea^ ca, bhikkhave, dhammā na manasikaraṇīyā ye dhamme  manasi karoti? yassa, bhikkhave, dhamme manasikaroto anuppanno  vā kāmāsavo uppajjati, uppanno vā kāmāsavo pavaḍḍhati; anuppanno  vā bhavāsavo uppajjati, uppanno vā bhavāsavo pavaḍḍhati; anuppanno  vā avijjāsavo uppajjati, uppanno vā avijjāsavo pavaḍḍhati --  ime dhammā na manasikaraṇīyā ye dhamme manasi karoti.</p>
              <p>[03] ``katame ^a^M1.0010^ea^ ca, bhikkhave, dhammā manasikaraṇīyā ye dhamme na  manasi karoti? yassa, bhikkhave, dhamme manasikaroto anuppanno  vā kāmāsavo na uppajjati, uppanno vā kāmāsavo pahīyati;  anuppanno vā bhavāsavo na uppajjati, uppanno vā bhavāsavo pahīyati;  anuppanno vā avijjāsavo na uppajjati, uppanno vā avijjāsavo  pahīyati -- ime dhammā manasikaraṇīyā ye dhamme na manasi karoti.</p>
              <p>[03] ``tassa amanasikaraṇīyānaṃ ^a^P1.0008^ea^ dhammānaṃ  manasikārā manasikaraṇīyānaṃ dhammānaṃ amanasikārā anuppannā ceva  āsavā uppajjanti uppannā ca āsavā ^a^T1.0014^ea^ pavaḍḍhanti. </p>
              <p>[03] 18^b^.^eb^ ``so evaṃ ayoniso manasi karoti --  `ahosiṃ nu kho ahaṃ atītamaddhānaṃ? na nu kho ahosiṃ  atītamaddhānaṃ? kiṃ nu kho ahosiṃ atītamaddhānaṃ? kathaṃ nu kho  ahosiṃ atītamaddhānaṃ? kiṃ hutvā kiṃ ahosiṃ nu kho ahaṃ  atītamaddhānaṃ? bhavissāmi nu kho ahaṃ anāgatamaddhānaṃ? na nu  kho bhavissāmi anāgatamaddhānaṃ? kiṃ nu kho bhavissāmi  anāgatamaddhānaṃ? kathaṃ nu kho bhavissāmi anāgatamaddhānaṃ? kiṃ  hutvā kiṃ bhavissāmi nu kho ahaṃ anāgatamaddhāna'nti? etarahi vā  paccuppannamaddhānaṃ {paccuppannamaddhānaṃ ārabbha (syā0)} ajjhattaṃ kathaṃkathī hoti -- `ahaṃ nu khosmi? no  nu khosmi? kiṃ nu khosmi? kathaṃ nu khosmi? ayaṃ nu kho  satto kuto āgato? so kuhiṃ gāmī bhavissatī'ti? </p>
              <p>[03] 19^b^.^eb^ ``tassa evaṃ ayoniso manasikaroto channaṃ  diṭṭhīnaṃ aññatarā diṭṭhi uppajjati. `atthi me attā'ti vā assa {vāssa  (sī0 syā0 pī0)}  saccato thetato diṭṭhi uppajjati; `natthi me attā'ti vā assa  saccato thetato diṭṭhi uppajjati; `attanāva attānaṃ sañjānāmī'ti vā  assa saccato thetato ^a^V1.0012^ea^ diṭṭhi uppajjati; `attanāva anattānaṃ  sañjānāmī'ti vā assa saccato thetato diṭṭhi uppajjati; `anattanāva  attānaṃ sañjānāmī'ti vā assa saccato thetato diṭṭhi uppajjati; atha  vā panassa evaṃ diṭṭhi hoti -- `yo me ayaṃ attā vado vedeyyo tatra  tatra kalyāṇapāpakānaṃ kammānaṃ vipākaṃ paṭisaṃvedeti so kho pana me  ayaṃ attā nicco dhuvo sassato avipariṇāmadhammo ^a^M1.0011^ea^ sassatisamaṃ  tatheva ṭhassatī'ti. idaṃ vuccati, bhikkhave ^a^T1.0015^ea^, diṭṭhigataṃ diṭṭhigahanaṃ  diṭṭhikantāraṃ diṭṭhivisūkaṃ diṭṭhivipphanditaṃ diṭṭhisaṃyojanaṃ.  diṭṭhisaṃyojanasaṃyutto, bhikkhave, assutavā puthujjano na parimuccati  jātiyā jarāya maraṇena sokehi paridevehi dukkhehi domanassehi  upāyāsehi; `na parimuccati dukkhasmā'ti vadāmi. </p>
              <p>[03] 20^b^.^eb^ ``sutavā ca kho, bhikkhave, ariyasāvako --  ariyānaṃ dassāvī ariyadhammassa kovido ariyadhamme suvinīto,  sappurisānaṃ dassāvī sappurisadhammassa kovido sappurisadhamme  suvinīto -- manasikaraṇīye dhamme pajānāti amanasikaraṇīye dhamme  pajānāti. so manasikaraṇīye dhamme pajānanto amanasikaraṇīye  dhamme pajānanto ye dhammā na ^a^P1.0009^ea^ manasikaraṇīyā te  dhamme na manasi karoti, ye dhammā manasikaraṇīyā te dhamme manasi  karoti.</p>
              <p>[03] ``katame ca, bhikkhave, dhammā na manasikaraṇīyā ye dhamme na  manasi karoti? yassa, bhikkhave, dhamme manasikaroto anuppanno  vā kāmāsavo uppajjati, uppanno vā kāmāsavo pavaḍḍhati; anuppanno  vā bhavāsavo uppajjati, uppanno vā bhavāsavo pavaḍḍhati; anuppanno  vā avijjāsavo uppajjati, uppanno vā avijjāsavo pavaḍḍhati --  ime dhammā na manasikaraṇīyā, ye dhamme na manasi karoti.</p>
              <p>[03] ``katame ca, bhikkhave, dhammā manasikaraṇīyā ye dhamme  manasi karoti? yassa, bhikkhave, dhamme manasikaroto anuppanno  vā kāmāsavo na uppajjati, uppanno vā kāmāsavo pahīyati;  anuppanno vā bhavāsavo na uppajjati ^a^T1.0016^ea^, uppanno vā bhavāsavo pahīyati;  anuppanno vā avijjāsavo na uppajjati, uppanno vā avijjāsavo  pahīyati -- ime dhammā manasikaraṇīyā ye dhamme manasi karoti.</p>
              <p>[03] ``tassa amanasikaraṇīyānaṃ dhammānaṃ amanasikārā  manasikaraṇīyānaṃ dhammānaṃ manasikārā anuppannā ceva āsavā na  uppajjanti, uppannā ca āsavā pahīyanti. </p>
              <p>[03] 21^b^.^eb^ ``so ^a^V1.0013^ea^ `idaṃ dukkha'nti yoniso manasi  karoti, `ayaṃ dukkhasamudayo'ti yoniso manasi karoti, `ayaṃ  dukkhanirodho'ti yoniso ^a^M1.0012^ea^ manasi karoti, `ayaṃ  dukkhanirodhagāminī paṭipadā'ti yoniso manasi karoti. tassa  evaṃ yoniso manasikaroto tīṇi saṃyojanāni pahīyanti --  sakkāyadiṭṭhi, vicikicchā, sīlabbataparāmāso. ime vuccanti,  bhikkhave, āsavā dassanā pahātabbā. </p>
            </h4>
            <h4>
              <h4n> saṃvarā pahātabbāsavā </h4n>
              <p>[03] 22^b^.^eb^ ``katame ca, bhikkhave, āsavā saṃvarā  pahātabbā? idha, bhikkhave, bhikkhu paṭisaṅkhā yoniso  cakkhundriyasaṃvarasaṃvuto viharati. yañhissa, bhikkhave,  cakkhundriyasaṃvaraṃ asaṃvutassa viharato uppajjeyyuṃ āsavā  vighātapariḷāhā, cakkhundriyasaṃvaraṃ saṃvutassa viharato evaṃsa te  āsavā vighātapariḷāhā na honti. paṭisaṅkhā yoniso  sotindriyasaṃvarasaṃvuto viharati...pe0... ghānindriyasaṃvarasaṃvuto  viharati...pe0... jivhindriyasaṃvarasaṃvuto viharati...pe0...  kāyindriyasaṃvarasaṃvuto viharati...pe0... manindriyasaṃvarasaṃvuto  viharati. yañhissa, bhikkhave ^a^T1.0017^ea^, manindriyasaṃvaraṃ asaṃvutassa viharato  uppajjeyyuṃ āsavā vighātapariḷāhā, manindriyasaṃvaraṃ saṃvutassa viharato  evaṃsa te āsavā vighātapariḷāhā na honti.</p>
              <p>[03] ``yañhissa, bhikkhave, saṃvaraṃ asaṃvutassa viharato uppajjeyyuṃ  āsavā vighātapariḷāhā ^a^P1.0010^ea^, saṃvaraṃ saṃvutassa viharato  evaṃsa te āsavā vighātapariḷāhā na honti. ime vuccanti,  bhikkhave, āsavā saṃvarā pahātabbā. </p>
            </h4>
            <h4>
              <h4n> paṭisevanā pahātabbāsavā </h4n>
              <p>[03] 23^b^.^eb^ ``katame ca, bhikkhave, āsavā paṭisevanā  pahātabbā? idha, bhikkhave, bhikkhu paṭisaṅkhā yoniso cīvaraṃ  paṭisevati -- `yāvadeva sītassa paṭighātāya, uṇhassa paṭighātāya,  ḍaṃsamakasavātātapasarīṃsapa- {siriṃsapa (sī0 syā0 pī0)} samphassānaṃ paṭighātāya, yāvadeva  hirikopīnappaṭicchādanatthaṃ'.</p>
              <p>[03] ``paṭisaṅkhā yoniso piṇḍapātaṃ paṭisevati -- `neva davāya,  na madāya, na maṇḍanāya, na ^a^V1.0014^ea^ vibhūsanāya, yāvadeva imassa kāyassa  ṭhitiyā yāpanāya, vihiṃsūparatiyā, brahmacariyānuggahāya, iti  purāṇañca vedanaṃ paṭihaṅkhāmi navañca ^a^M1.0013^ea^ vedanaṃ na uppādessāmi, yātrā  ca me bhavissati anavajjatā ca phāsuvihāro ca' {cāti (sī0)}.</p>
              <p>[03] ``paṭisaṅkhā yoniso senāsanaṃ paṭisevati -- `yāvadeva  sītassa paṭighātāya, uṇhassa paṭighātāya,  ḍaṃsamakasavātātapasarīṃsapasamphassānaṃ paṭighātāya, yāvadeva  utuparissayavinodanapaṭisallānārāmatthaṃ'.</p>
              <p>[03] ``paṭisaṅkhā yoniso gilānappaccayabhesajjaparikkhāraṃ  paṭisevati -- `yāvadeva uppannānaṃ veyyābādhikānaṃ vedanānaṃ  paṭighātāya, abyābajjhaparamatāya' {abyāpajjhaparamatāya (sī0 syā0 pī0),  abyāpajjaparamatāya (ka0)}.</p>
              <p>[03] ``yañhissa, bhikkhave, appaṭisevato uppajjeyyuṃ āsavā ^a^T1.0018^ea^  vighātapariḷāhā, paṭisevato evaṃsa te āsavā vighātapariḷāhā na  honti. ime vuccanti, bhikkhave, āsavā paṭisevanā pahātabbā. </p>
            </h4>
            <h4>
              <h4n> adhivāsanā pahātabbāsavā </h4n>
              <p>[03] 24^b^.^eb^ ``katame ca, bhikkhave, āsavā adhivāsanā  pahātabbā? idha, bhikkhave, bhikkhu paṭisaṅkhā yoniso khamo  hoti sītassa uṇhassa, jighacchāya pipāsāya.  ḍaṃsamakasavātātapasarīṃsapasamphassānaṃ, duruttānaṃ durāgatānaṃ vacanapathānaṃ,  uppannānaṃ sārīrikānaṃ vedanānaṃ dukkhānaṃ tibbānaṃ {tippānaṃ (sī0 syā0 pī0)} kharānaṃ kaṭukānaṃ  asātānaṃ amanāpānaṃ pāṇaharānaṃ adhivāsakajātiko hoti.</p>
              <p>[03] ``yañhissa, bhikkhave, anadhivāsayato uppajjeyyuṃ āsavā  vighātapariḷāhā, adhivāsayato evaṃsa te āsavā vighātapariḷāhā na  honti. ime vuccanti, bhikkhave, āsavā adhivāsanā pahātabbā. </p>
            </h4>
            <h4>
              <h4n> parivajjanā pahātabbāsavā </h4n>
              <p>[03] 25^b^.^eb^ ``katame ca, bhikkhave, āsavā parivajjanā  pahātabbā? idha, bhikkhave, bhikkhu ^a^V1.0015^ea^ paṭisaṅkhā yoniso caṇḍaṃ hatthiṃ  parivajjeti, caṇḍaṃ assaṃ parivajjeti, caṇḍaṃ goṇaṃ parivajjeti, caṇḍaṃ  kukkuraṃ parivajjeti, ahiṃ khāṇuṃ kaṇṭakaṭṭhānaṃ ^a^P1.0011^ea^ sobbhaṃ  papātaṃ candanikaṃ oḷigallaṃ. yathārūpe anāsane nisinnaṃ ^a^M1.0014^ea^ yathārūpe  agocare carantaṃ yathārūpe pāpake mitte bhajantaṃ viññū sabrahmacārī  pāpakesu ṭhānesu okappeyyuṃ, so tañca anāsanaṃ tañca agocaraṃ te ca ^a^T1.0019^ea^  pāpake mitte paṭisaṅkhā yoniso parivajjeti.</p>
              <p>[03] ``yañhissa, bhikkhave, aparivajjayato uppajjeyyuṃ āsavā  vighātapariḷāhā, parivajjayato evaṃsa te āsavā vighātapariḷāhā na  honti. ime vuccanti, bhikkhave, āsavā parivajjanā pahātabbā. </p>
            </h4>
            <h4>
              <h4n> vinodanā pahātabbāsavā </h4n>
              <p>[03] 26^b^.^eb^ ``katame ca, bhikkhave, āsavā vinodanā  pahātabbā? idha, bhikkhave, bhikkhu paṭisaṅkhā yoniso uppannaṃ  kāmavitakkaṃ nādhivāseti pajahati vinodeti byantīkaroti anabhāvaṃ  gameti, uppannaṃ byāpādavitakkaṃ...pe0... uppannaṃ vihiṃsāvitakkaṃ...pe0...  uppannuppanne pāpake akusale dhamme nādhivāseti pajahati vinodeti  byantīkaroti anabhāvaṃ gameti.</p>
              <p>[03] ``yañhissa, bhikkhave, avinodayato uppajjeyyuṃ āsavā  vighātapariḷāhā, vinodayato evaṃsa te āsavā vighātapariḷāhā na  honti. ime vuccanti, bhikkhave, āsavā vinodanā pahātabbā. </p>
            </h4>
            <h4>
              <h4n> bhāvanā pahātabbāsavā </h4n>
              <p>[03] 27^b^.^eb^ ``katame ca, bhikkhave, āsavā bhāvanā  pahātabbā? idha, bhikkhave, bhikkhu paṭisaṅkhā yoniso  satisambojjhaṅgaṃ bhāveti vivekanissitaṃ virāganissitaṃ  nirodhanissitaṃ vossaggapariṇāmiṃ; paṭisaṅkhā yoniso  dhammavicayasambojjhaṅgaṃ bhāveti...pe0... vīriyasambojjhaṅgaṃ bhāveti...   pītisambojjhaṅgaṃ bhāveti... ^a^V1.0016^ea^ passaddhisambojjhaṅgaṃ bhāveti...  samādhisambojjhaṅgaṃ bhāveti... upekkhāsambojjhaṅgaṃ bhāveti vivekanissitaṃ  virāganissitaṃ nirodhanissitaṃ vossaggapariṇāmiṃ. </p>
              <p>[01] ``yañhissa, bhikkhave ^a^T1.0020^ea^, abhāvayato uppajjeyyuṃ āsavā  vighātapariḷāhā, bhāvayato evaṃsa te āsavā vighātapariḷāhā na  honti. ime vuccanti, bhikkhave, āsavā bhāvanā pahātabbā. </p>
              <p>[03] 28^b^.^eb^ ``yato kho, bhikkhave, bhikkhuno ye āsavā  dassanā pahātabbā te dassanā pahīnā honti, ye āsavā saṃvarā  pahātabbā ^a^M1.0015^ea^ te saṃvarā pahīnā honti, ye āsavā paṭisevanā pahātabbā  te paṭisevanā pahīnā honti, ye āsavā adhivāsanā pahātabbā te  adhivāsanā pahīnā honti, ye āsavā parivajjanā pahātabbā ^a^P1.0012^ea^  te parivajjanā pahīnā honti, ye āsavā vinodanā  pahātabbā te vinodanā pahīnā honti, ye āsavā bhāvanā pahātabbā  te bhāvanā pahīnā honti; ayaṃ vuccati, bhikkhave -- `bhikkhu  sabbāsavasaṃvarasaṃvuto viharati, acchecchi {acchejji (ka0)} taṇhaṃ,   vivattayi {vāvattayi (sī0 pī0)} saṃyojanaṃ,  sammā mānābhisamayā antamakāsi dukkhassā'''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] sabbāsavasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. dhammadāyādasuttaṃ </h3n>
            <h4>
              <h4n> </h4n>
              <p>[03] 29^b^.^eb^ ^a^T1.0021^ea^ ^a^V1.0017^ea^ evaṃ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``dhammadāyādā me, bhikkhave, bhavatha, mā āmisadāyādā.  atthi me tumhesu anukampā -- `kinti me sāvakā dhammadāyādā  bhaveyyuṃ, no āmisadāyādā'ti. tumhe ca me, bhikkhave,  āmisadāyādā bhaveyyātha no dhammadāyādā, tumhepi tena ādiyā {ādissā  (sī0 syā0 pī0)}  bhaveyyātha -- `āmisadāyādā satthusāvakā viharanti, no  dhammadāyādā'ti; ahampi tena ādiyo bhaveyyaṃ -- `āmisadāyādā  satthusāvakā viharanti, no dhammadāyādā'ti. tumhe ca me, bhikkhave,  dhammadāyādā bhaveyyātha, no āmisadāyādā, tumhepi tena na ādiyā  bhaveyyātha -- `dhammadāyādā satthusāvakā viharanti, no  āmisadāyādā'ti; ahampi tena na ādiyo bhaveyyaṃ -- `dhammadāyādā  satthusāvakā viharanti, no āmisadāyādā'ti. tasmātiha me,  bhikkhave, dhammadāyādā bhavatha, mā āmisadāyādā. atthi me ^a^M1.0016^ea^ tumhesu  anukampā -- `kinti me sāvakā dhammadāyādā bhaveyyuṃ, no  āmisadāyādā'ti. </p>
              <p>[03] 30^b^.^eb^ ``idhāhaṃ, bhikkhave, bhuttāvī assaṃ pavārito  paripuṇṇo pariyosito ^a^T1.0022^ea^ suhito yāvadattho; siyā ca me piṇḍapāto  atirekadhammo chaḍḍanīyadhammo {chaḍḍiyadhammo (sī0 syā0 pī0)}. atha dve bhikkhū āgaccheyyuṃ  jighacchādubbalya- {jighacchādubballa (sī0 pī0)} paretā ^a^P1.0013^ea^. tyāhaṃ evaṃ vadeyyaṃ --  `ahaṃ khomhi, bhikkhave, bhuttāvī pavārito paripuṇṇo pariyosito  suhito yāvadattho; atthi ca me ayaṃ piṇḍapāto atirekadhammo  chaḍḍanīyadhammo. sace ākaṅkhatha, bhuñjatha, no ce tumhe bhuñjissatha {sace tumhe  na bhuñjissatha (sī0 syā0 pī0)},  idānāhaṃ appaharite vā chaḍḍessāmi, appāṇake vā udake  opilāpessāmī'ti. tatrekassa bhikkhuno evamassa -- `bhagavā kho  bhuttāvī pavārito paripuṇṇo pariyosito suhito yāvadattho; atthi  cāyaṃ bhagavato piṇḍapāto atirekadhammo chaḍḍanīyadhammo. sace mayaṃ  na bhuñjissāma, idāni bhagavā appaharite vā chaḍḍessati, appāṇake  vā udake opilāpessati' ^a^V1.0018^ea^. vuttaṃ kho panetaṃ bhagavatā --  `dhammadāyādā me, bhikkhave, bhavatha, mā āmisadāyādā'ti.  āmisaññataraṃ kho panetaṃ, yadidaṃ piṇḍapāto. yaṃnūnāhaṃ imaṃ  piṇḍapātaṃ abhuñjitvā imināva jighacchādubbalyena evaṃ imaṃ rattindivaṃ {rattidivaṃ  (ka0)}  vītināmeyya''nti. so taṃ piṇḍapātaṃ abhuñjitvā teneva  jighacchādubbalyena evaṃ taṃ rattindivaṃ vītināmeyya. atha  dutiyassa bhikkhuno evamassa -- `bhagavā kho bhuttāvī pavārito  paripuṇṇo pariyosito suhito yāvadattho; atthi cāyaṃ bhagavato  piṇḍapāto atirekadhammo chaḍḍanīyadhammo. sace mayaṃ na bhuñjissāma,  idāni bhagavā appaharite vā chaḍḍessati, appāṇake ^a^T1.0023^ea^ vā udake  opilāpessati. yaṃnūnāhaṃ imaṃ piṇḍapātaṃ bhuñjitvā jighacchādubbalyaṃ  paṭivinodetvā {paṭivinetvā (sī0 syā0 pī0)} evaṃ imaṃ rattindivaṃ vītināmeyya'nti. so taṃ  piṇḍapātaṃ bhuñjitvā jighacchādubbalyaṃ paṭivinodetvā evaṃ taṃ rattindivaṃ  vītināmeyya. kiñcāpi so, bhikkhave, bhikkhu taṃ piṇḍapātaṃ  bhuñjitvā jighacchādubbalyaṃ paṭivinodetvā evaṃ taṃ rattindivaṃ  vītināmeyya, atha kho asuyeva me purimo bhikkhu pujjataro ca  pāsaṃsataro ca. taṃ kissa hetu? tañhi tassa, bhikkhave, bhikkhuno  dīgharattaṃ ^a^M1.0017^ea^ appicchatāya santuṭṭhiyā sallekhāya subharatāya vīriyārambhāya  saṃvattissati. tasmātiha me, bhikkhave, dhammadāyādā bhavatha, mā  āmisadāyādā. atthi me tumhesu anukampā -- `kinti me sāvakā  dhammadāyādā bhaveyyuṃ, no āmisadāyādā'''ti.</p>
              <p>[03] idamavoca bhagavā. idaṃ vatvāna {vatvā (sī0 pī0) evamīdisesu ṭhānesu} sugato uṭṭhāyāsanā vihāraṃ  pāvisi. </p>
              <p>[03] 31^b^.^eb^ tatra kho āyasmā sāriputto acirapakkantassa  bhagavato bhikkhū āmantesi -- ``āvuso bhikkhave''ti.  ``āvuso''ti kho te ^a^P1.0014^ea^ bhikkhū āyasmato  sāriputtassa paccassosuṃ. āyasmā sāriputto etadavoca -- </p>
              <p>[01] ``kittāvatā nu kho, āvuso, satthu pavivittassa  viharato sāvakā vivekaṃ nānusikkhanti, kittāvatā ca pana satthu  pavivittassa viharato sāvakā vivekamanusikkhantī''ti? ``dūratopi  kho mayaṃ, āvuso, āgacchāma ^a^T1.0024^ea^ āyasmato sāriputtassa santike  etassa bhāsitassa atthamaññātuṃ. sādhu vatāyasmantaṃyeva sāriputtaṃ  paṭibhātu etassa bhāsitassa attho; āyasmato sāriputtassa sutvā  bhikkhū dhāressantī''ti. ``tena ^a^V1.0019^ea^ hāvuso, suṇātha, sādhukaṃ manasi  karotha, bhāsissāmī''ti. ``evamāvuso''ti kho te bhikkhū  āyasmato sāriputtassa paccassosuṃ. āyasmā sāriputto etadavoca  -- </p>
              <p>[01] ``kittāvatā nu kho, āvuso, satthu pavivittassa  viharato sāvakā vivekaṃ nānusikkhanti? idhāvuso, satthu  pavivittassa viharato sāvakā vivekaṃ nānusikkhanti, yesañca  dhammānaṃ satthā pahānamāha, te ca dhamme nappajahanti, bāhulikā {bāhullikā  (syā0)} ca  honti, sāthalikā, okkamane pubbaṅgamā, paviveke nikkhittadhurā.  tatrāvuso, therā bhikkhū tīhi ṭhānehi gārayhā bhavanti. `satthu  pavivittassa viharato sāvakā vivekaṃ nānusikkhantī'ti -- iminā  paṭhamena ṭhānena therā bhikkhū gārayhā bhavanti. `yesañca dhammānaṃ  satthā pahānamāha te ca dhamme nappajahantī'ti -- iminā dutiyena ^a^M1.0018^ea^  ṭhānena therā bhikkhū gārayhā bhavanti. `bāhulikā ca, sāthalikā,  okkamane pubbaṅgamā, paviveke nikkhittadhurā'ti -- iminā tatiyena  ṭhānena therā bhikkhū gārayhā bhavanti. therā, āvuso, bhikkhū imehi  tīhi ṭhānehi gārayhā bhavanti. tatrāvuso, majjhimā  bhikkhū...pe0... navā bhikkhū tīhi ṭhānehi gārayhā bhavanti.  `satthu pavivittassa viharato ^a^T1.0025^ea^ sāvakā vivekaṃ nānusikkhantī'ti --  iminā paṭhamena ṭhānena navā bhikkhū gārayhā bhavanti. `yesañca  dhammānaṃ satthā pahānamāha te ca dhamme nappajahantī'ti -- iminā  dutiyena ṭhānena navā bhikkhū gārayhā bhavanti. `bāhulikā ca  honti, sāthalikā, okkamane pubbaṅgamā, paviveke nikkhittadhurā'ti  -- iminā tatiyena ṭhānena navā bhikkhū gārayhā bhavanti. navā,  āvuso, bhikkhū imehi tīhi ṭhānehi gārayhā bhavanti. ettāvatā  kho, āvuso, satthu pavivittassa viharato sāvakā vivekaṃ  nānusikkhanti. </p>
              <p>[03] 32^b^.^eb^ ``kittāvatā ca, panāvuso, satthu pavivittassa  viharato sāvakā vivekamanusikkhanti ^a^P1.0015^ea^? idhāvuso,  satthu pavivittassa viharato sāvakā vivekamanusikkhanti -- yesañca  dhammānaṃ satthā pahānamāha te ca dhamme pajahanti; na ca bāhulikā  honti, na sāthalikā okkamane nikkhittadhurā paviveke pubbaṅgamā.  tatrāvuso, therā bhikkhū tīhi ṭhānehi pāsaṃsā bhavanti. `satthu  pavivittassa viharato sāvakā vivekamanusikkhantī'ti -- iminā  paṭhamena ṭhānena therā bhikkhū pāsaṃsā bhavanti. `yesañca dhammānaṃ  satthā pahānamāha te ca dhamme pajahantī'ti -- iminā dutiyena ṭhānena  therā bhikkhū pāsaṃsā ^a^V1.0020^ea^ bhavanti. `na ca bāhulikā, na sāthalikā  okkamane nikkhittadhurā paviveke pubbaṅgamā'ti -- iminā tatiyena  ṭhānena therā bhikkhū pāsaṃsā bhavanti. therā, āvuso, bhikkhū imehi  tīhi ṭhānehi pāsaṃsā bhavanti ^a^T1.0026^ea^. tatrāvuso, majjhimā  bhikkhū...pe0... navā bhikkhū tīhi ṭhānehi pāsaṃsā bhavanti.  `satthu pavivittassa viharato sāvakā vivekamanusikkhantī'ti --  iminā paṭhamena ṭhānena navā bhikkhū pāsaṃsā bhavanti. `yesañca  dhammānaṃ satthā pahānamāha te ca dhamme pajahantī'ti -- iminā  dutiyena ṭhānena navā bhikkhū pāsaṃsā bhavanti. `na ca bāhulikā,  na sāthalikā okkamane nikkhittadhurā paviveke pubbaṅgamā'ti --  iminā tatiyena ṭhānena navā bhikkhū pāsaṃsā bhavanti. navā,  āvuso, bhikkhū imehi ^a^M1.0019^ea^ tīhi ṭhānehi pāsaṃsā bhavanti. ettāvatā  kho, āvuso, satthu pavivittassa viharato sāvakā  vivekamanusikkhanti. </p>
              <p>[03] 33^b^.^eb^ ``tatrāvuso, lobho ca pāpako doso ca  pāpako. lobhassa ca pahānāya dosassa ca pahānāya atthi majjhimā  paṭipadā cakkhukaraṇī ñāṇakaraṇī upasamāya abhiññāya sambodhāya  nibbānāya saṃvattati. katamā ca sā, āvuso, majjhimā paṭipadā  cakkhukaraṇī ñāṇakaraṇī upasamāya abhiññāya sambodhāya nibbānāya  saṃvattati? ayameva ariyo aṭṭhaṅgiko maggo, seyyathidaṃ {seyyathīdaṃ (sī0  syā0 pī0)} --  sammādiṭṭhi sammāsaṅkappo sammāvācā sammākammanto  sammāājīvo sammāvāyāmo sammāsati sammāsamādhi. ayaṃ kho  sā, āvuso, majjhimā paṭipadā cakkhukaraṇī ñāṇakaraṇī upasamāya  abhiññāya sambodhāya nibbānāya saṃvattati. </p>
              <p>[01] ``tatrāvuso, kodho ca pāpako upanāho ca ^a^T1.0027^ea^  pāpako...pe0... makkho ca pāpako paḷāso ca pāpako, issā ca  pāpikā maccherañca pāpakaṃ, māyā ca pāpikā sāṭheyyañca pāpakaṃ,  thambho ca pāpako sārambho ^a^P1.0016^ea^ ca pāpako, māno ca  pāpako atimāno ca pāpako, mado ca pāpako pamādo ca pāpako.  madassa ca pahānāya pamādassa ca pahānāya atthi majjhimā paṭipadā  cakkhukaraṇī ñāṇakaraṇī upasamāya abhiññāya sambodhāya nibbānāya  saṃvattati. katamā ca sā, āvuso, majjhimā paṭipadā cakkhukaraṇī  ñāṇakaraṇī upasamāya abhiññāya sambodhāya nibbānāya saṃvattati?  ayameva ariyo aṭṭhaṅgiko maggo, seyyathidaṃ -- sammādiṭṭhi  sammāsaṅkappo sammāvācā sammākammanto sammāājīvo  sammāvāyāmo sammāsati sammāsamādhi. ayaṃ kho sā, āvuso,  majjhimā ^a^V1.0021^ea^ paṭipadā cakkhukaraṇī ñāṇakaraṇī upasamāya abhiññāya  sambodhāya nibbānāya saṃvattatī''ti.</p>
              <p>[03] idamavocāyasmā sāriputto. attamanā te bhikkhū āyasmato  sāriputtassa bhāsitaṃ abhinandunti. </p>
              <p>[06] dhammadāyādasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. bhayabheravasuttaṃ </h3n>
            <h4>
              <h4n> </h4n>
              <p>[03] 34^b^.^eb^ evaṃ ^a^M1.0020^ea^ ^a^V1.0022^ea^ ^a^T1.0028^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho jāṇussoṇi  brāhmaṇo yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ {sārāṇīyaṃ (sī0 syā0 pī0)} vītisāretvā ekamantaṃ  nisīdi. ekamantaṃ nisinno kho jāṇussoṇi brāhmaṇo bhagavantaṃ  etadavoca -- ``yeme, bho gotama, kulaputtā bhavantaṃ gotamaṃ uddissa  saddhā agārasmā anagāriyaṃ pabbajitā, bhavaṃ tesaṃ gotamo pubbaṅgamo,  bhavaṃ tesaṃ gotamo bahukāro, bhavaṃ tesaṃ gotamo samādapetā {samādāpetā (?)}; bhoto ca  pana gotamassa sā janatā diṭṭhānugatiṃ āpajjatī''ti. ``evametaṃ,  brāhmaṇa, evametaṃ, brāhmaṇa! ye te, brāhmaṇa, kulaputtā mamaṃ uddissa  saddhā agārasmā anagāriyaṃ pabbajitā, ahaṃ tesaṃ pubbaṅgamo, ahaṃ tesaṃ  bahukāro, ahaṃ tesaṃ samādapetā; mama ca pana sā janatā diṭṭhānugatiṃ  āpajjatī''ti. ``durabhisambhavāni hi kho, bho gotama,  araññavanapatthāni pantāni senāsanāni, dukkaraṃ pavivekaṃ, durabhiramaṃ  ekatte, haranti maññe mano vanāni samādhiṃ alabhamānassa  bhikkhuno''ti ^a^P1.0017^ea^. ``evametaṃ, brāhmaṇa, evametaṃ,  brāhmaṇa! durabhisambhavāni hi kho, brāhmaṇa, araññavanapatthāni  pantāni ^a^T1.0029^ea^ senāsanāni, dukkaraṃ pavivekaṃ, durabhiramaṃ ekatte, haranti maññe  mano vanāni samādhiṃ alabhamānassa bhikkhuno''ti. </p>
              <p>[03] 35^b^.^eb^ ``mayhampi kho, brāhmaṇa, pubbeva sambodhā  anabhisambuddhassa bodhisattasseva sato etadahosi --  `durabhisambhavāni hi kho araññavanapatthāni pantāni senāsanāni,  dukkaraṃ pavivekaṃ, durabhiramaṃ ekatte, haranti maññe mano vanāni samādhiṃ  alabhamānassa bhikkhuno'ti. tassa mayhaṃ brāhmaṇa, etadahosi --  `ye kho keci samaṇā vā brāhmaṇā vā aparisuddhakāyakammantā  araññavanapatthāni pantāni senāsanāni paṭisevanti,  aparisuddhakāyakammantasandosahetu have te bhonto samaṇabrāhmaṇā  akusalaṃ bhayabheravaṃ avhāyanti. na kho panāhaṃ  aparisuddhakāyakammanto araññavanapatthāni pantāni senāsanāni  paṭisevāmi; parisuddhakāyakammantohamasmi. ye hi vo ariyā  parisuddhakāyakammantā ^a^M1.0021^ea^ araññavanapatthāni ^a^V1.0023^ea^ pantāni senāsanāni  paṭisevanti tesamahaṃ aññataro'ti. etamahaṃ, brāhmaṇa,  parisuddhakāyakammataṃ attani sampassamāno bhiyyo pallomamāpādiṃ  araññe vihārāya. </p>
              <p>[03] 36^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā aparisuddhavacīkammantā...pe0...  aparisuddhamanokammantā ^a^T1.0030^ea^ ...pe0... aparisuddhājīvā araññavanapatthāni  pantāni senāsanāni paṭisevanti, aparisuddhājīvasandosahetu have te  bhonto samaṇabrāhmaṇā akusalaṃ bhayabheravaṃ avhāyanti. na kho panāhaṃ  aparisuddhājīvo araññavanapatthāni pantāni senāsanāni paṭisevāmi;  parisuddhājīvohamasmi. ye hi vo ariyā parisuddhājīvā  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, parisuddhājīvataṃ attani  sampassamāno bhiyyo pallomamāpādiṃ araññe vihārāya. </p>
              <p>[03] 37^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā abhijjhālū kāmesu tibbasārāgā  araññavanapatthāni pantāni senāsanāni paṭisevanti,  abhijjhālukāmesutibbasārāgasandosahetu have te bhonto samaṇabrāhmaṇā  akusalaṃ bhayabheravaṃ avhāyanti. na kho panāhaṃ abhijjhālu kāmesu  tibbasārāgo araññavanapatthāni pantāni senāsanāni paṭisevāmi;  anabhijjhālūhamasmi. ye hi vo ariyā anabhijjhālū  araññavanapatthāni pantāni senāsanāni paṭisevanti ^a^P1.0018^ea^,  tesamahaṃ aññataro'ti. etamahaṃ, brāhmaṇa, anabhijjhālutaṃ attani  sampassamāno bhiyyo pallomamāpādiṃ araññe vihārāya. </p>
              <p>[03] 38^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā byāpannacittā paduṭṭhamanasaṅkappā  araññavanapatthāni ^a^T1.0031^ea^ pantāni senāsanāni paṭisevanti,  byāpannacittapaduṭṭhamanasaṅkappasandosahetu have te bhonto samaṇabrāhmaṇā  akusalaṃ bhayabheravaṃ avhāyanti. na kho panāhaṃ byāpannacitto  paduṭṭhamanasaṅkappo araññavanapatthāni pantāni senāsanāni paṭisevāmi;  mettacittohamasmi. ye hi vo ariyā mettacittā araññavanapatthāni  pantāni senāsanāni paṭisevanti tesamahaṃ aññataro'ti. etamahaṃ,  brāhmaṇa, mettacittataṃ attani sampassamāno bhiyyo pallomamāpādiṃ  araññe vihārāya. </p>
              <p>[03] 39^b^.^eb^ ``tassa ^a^M1.0022^ea^ ^a^V1.0024^ea^ mayhaṃ, brāhmaṇa, etadahosi -- `ye  kho keci samaṇā vā brāhmaṇā vā thīnamiddhapariyuṭṭhitā  araññavanapatthāni pantāni senāsanāni paṭisevanti,  thīnamiddhapariyuṭṭhānasandosahetu have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ thīnamiddhapariyuṭṭhito  araññavanapatthāni pantāni senāsanāni paṭisevāmi;  vigatathīnamiddhohamasmi. ye hi vo ariyā vigatathīnamiddhā  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, vigatathīnamiddhataṃ attani  sampassamāno bhiyyo pallomamāpādiṃ araññe vihārāya. </p>
              <p>[03] 40^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā uddhatā avūpasantacittā  araññavanapatthāni pantāni senāsanāni paṭisevanti,  uddhatāvūpasantacittasandosahetu ^a^T1.0032^ea^ have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ uddhato avūpasantacitto  araññavanapatthāni pantāni senāsanāni paṭisevāmi;  vūpasantacittohamasmi. ye hi vo ariyā vūpasantacittā  araññavanapatthāni pantāni senāsanāni paṭisevanti, tesamahaṃ  aññataro'ti. etamahaṃ, brāhmaṇa, vūpasantacittataṃ attani sampassamāno  bhiyyo pallomamāpādiṃ araññe vihārāya. </p>
              <p>[03] 41^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā kaṅkhī vicikicchī  araññavanapatthāni pantāni senāsanāni paṭisevanti,  kaṅkhivicikicchisandosahetu have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ kaṅkhī vicikicchī  araññavanapatthāni pantāni senāsanāni paṭisevāmi;  tiṇṇavicikicchohamasmi. ye hi vo ariyā tiṇṇavicikicchā  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, tiṇṇavicikicchataṃ attani  sampassamāno ^a^P1.0019^ea^ bhiyyo pallomamāpādiṃ araññe  vihārāya. </p>
              <p>[03] 42^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā attukkaṃsakā paravambhī  araññavanapatthāni pantāni senāsanāni paṭisevanti,  attukkaṃsanaparavambhanasandosahetu have te bhonto ^a^M1.0023^ea^ samaṇabrāhmaṇā akusalaṃ  bhayabheravaṃ avhāyanti ^a^T1.0033^ea^. na kho panāhaṃ attukkaṃsako paravambhī  araññavanapatthāni pantāni senāsanāni paṭisevāmi ^a^V1.0025^ea^; anattukkaṃsako  aparavambhīhamasmi. ye hi vo ariyā anattukkaṃsakā aparavambhī  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, anattukkaṃsakataṃ aparavambhitaṃ attani  sampassamāno bhiyyo pallomamāpādiṃ araññe vihārāya. </p>
              <p>[03] 43^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā chambhī bhīrukajātikā  araññavanapatthāni pantāni senāsanāni paṭisevanti,  chambhibhīrukajātikasandosahetu have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ chambhī bhīrukajātiko  araññavanapatthāni pantāni senāsanāni paṭisevāmi;  vigatalomahaṃsohamasmi. ye hi vo ariyā vigatalomahaṃsā  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, vigatalomahaṃsataṃ attani  sampassamāno bhiyyo pallomamāpādiṃ araññe vihārāya. </p>
              <p>[03] 44^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā lābhasakkārasilokaṃ nikāmayamānā  araññavanapatthāni pantāni senāsanāni paṭisevanti,  lābhasakkārasilokanikāmana {nikāmayamāna (sī0 syā0)} sandosahetu have te bhonto samaṇabrāhmaṇā  akusalaṃ bhayabheravaṃ avhāyanti. na kho panāhaṃ lābhasakkārasilokaṃ  nikāmayamāno ^a^T1.0034^ea^ araññavanapatthāni pantāni senāsanāni paṭisevāmi;  appicchohamasmi. ye hi vo ariyā appicchā araññavanapatthāni  pantāni senāsanāni paṭisevanti tesamahaṃ aññataro'ti. etamahaṃ,  brāhmaṇa, appicchataṃ attani sampassamāno bhiyyo pallomamāpādiṃ  araññe vihārāya. </p>
              <p>[03] 45^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā kusītā hīnavīriyā  araññavanapatthāni pantāni senāsanāni paṭisevanti ^a^M1.0024^ea^,  kusītahīnavīriyasandosahetu have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ kusīto hīnavīriyo  araññavanapatthāni pantāni senāsanāni paṭisevāmi;  āraddhavīriyohamasmi. ye hi vo ariyā āraddhavīriyā  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, āraddhavīriyataṃ attani sampassamāno  bhiyyo pallomamāpādiṃ araññe vihārāya. </p>
              <p>[03] 46^b^.^eb^ ``tassa ^a^V1.0026^ea^ mayhaṃ, brāhmaṇa, etadahosi -- `ye  ^a^P1.0020^ea^ kho keci samaṇā vā brāhmaṇā vā muṭṭhassatī  asampajānā araññavanapatthāni pantāni senāsanāni paṭisevanti,  muṭṭhassatiasampajānasandosahetu have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ muṭṭhassati asampajāno  araññavanapatthāni pantāni senāsanāni paṭisevāmi;  upaṭṭhitassatihamasmi. ye ^a^T1.0035^ea^ hi vo ariyā upaṭṭhitassatī  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, upaṭṭhitassatitaṃ attani sampassamāno  bhiyyo pallomamāpādiṃ araññe vihārāya. </p>
              <p>[03] 47^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā asamāhitā vibbhantacittā  araññavanapatthāni pantāni senāsanāni paṭisevanti,  asamāhitavibbhantacittasandosahetu have te bhonto samaṇabrāhmaṇā  akusalaṃ bhayabheravaṃ avhāyanti. na kho panāhaṃ asamāhito  vibbhantacitto araññavanapatthāni pantāni senāsanāni paṭisevāmi;  samādhisampannohamasmi. ye hi vo ariyā samādhisampannā  araññavanapatthāni pantāni senāsanāni paṭisevanti tesamahaṃ  aññataro'ti. etamahaṃ, brāhmaṇa, samādhisampadaṃ attani sampassamāno  bhiyyo pallomamāpādiṃ araññe vihārāya. </p>
              <p>[03] 48^b^.^eb^ ``tassa mayhaṃ, brāhmaṇa, etadahosi -- `ye  kho keci samaṇā vā brāhmaṇā vā duppaññā eḷamūgā  araññavanapatthāni pantāni senāsanāni paṭisevanti,  duppaññaeḷamūgasandosahetu have te bhonto samaṇabrāhmaṇā akusalaṃ  bhayabheravaṃ avhāyanti. na kho panāhaṃ duppañño eḷamūgo ^a^M1.0025^ea^  araññavanapatthāni pantāni senāsanāni paṭisevāmi;  paññāsampannohamasmi. ye hi vo ariyā paññāsampannā  araññavanapatthāni pantāni senāsanāni paṭisevanti tesamahaṃ ^a^T1.0036^ea^  aññataro'ti. etamahaṃ, brāhmaṇa, paññāsampadaṃ attani sampassamāno  bhiyyo pallomamāpādiṃ araññe vihārāya. </p>
              <p>[06] soḷasapariyāyaṃ niṭṭhitaṃ. </p>
              <p>[03] 49^b^.^eb^ ``tassa ^a^V1.0027^ea^ mayhaṃ, brāhmaṇa, etadahosi --  `yaṃnūnāhaṃ yā tā rattiyo abhiññātā abhilakkhitā -- cātuddasī  pañcadasī aṭṭhamī ca pakkhassa -- tathārūpāsu rattīsu yāni tāni  ārāmacetiyāni vanacetiyāni rukkhacetiyāni bhiṃsanakāni  salomahaṃsāni tathārūpesu senāsanesu vihareyyaṃ appeva nāmāhaṃ  bhayabheravaṃ passeyya'nti. so kho ahaṃ, brāhmaṇa, aparena samayena yā  tā rattiyo abhiññātā abhilakkhitā -- cātuddasī pañcadasī aṭṭhamī  ca pakkhassa -- tathārūpāsu rattīsu yāni tāni ārāmacetiyāni  vanacetiyāni rukkhacetiyāni bhiṃsanakāni salomahaṃsāni tathārūpesu  senāsanesu viharāmi. tattha ca me, brāhmaṇa, viharato mago vā  āgacchati, moro vā kaṭṭhaṃ ^a^P1.0021^ea^ pāteti, vāto vā  paṇṇakasaṭaṃ {paṇṇasaṭaṃ (sī0 pī0)} ereti; tassa mayhaṃ brāhmaṇa etadahosi  {tassa mayhaṃ evaṃ hoti (sī0 syā0)} -- `etaṃ nūna taṃ  bhayabheravaṃ āgacchatī'ti. tassa mayhaṃ, brāhmaṇa, etadahosi -- `kiṃ  nu kho ahaṃ aññadatthu bhayapaṭikaṅkhī {bhayapāṭikaṅkhī (sī0)} viharāmi? yaṃnūnāhaṃ yathābhūtaṃ  yathābhūtassa {yathābhūtassa yathābhūtassa (sī0 syā0)} me taṃ bhayabheravaṃ āgacchati, tathābhūtaṃ tathābhūtova  {yathābhūto yathābhūtova (sī0 syā0)} taṃ  bhayabheravaṃ paṭivineyya'nti. tassa mayhaṃ, brāhmaṇa, caṅkamantassa taṃ  bhayabheravaṃ āgacchati. so kho ahaṃ, brāhmaṇa, neva tāva tiṭṭhāmi ^a^T1.0037^ea^ na  nisīdāmi na nipajjāmi, yāva caṅkamantova taṃ bhayabheravaṃ paṭivinemi.  tassa mayhaṃ, brāhmaṇa, ṭhitassa taṃ bhayabheravaṃ āgacchati. so kho  ahaṃ, brāhmaṇa, neva tāva caṅkamāmi na nisīdāmi na nipajjāmi.  yāva ṭhitova taṃ bhayabheravaṃ paṭivinemi. tassa mayhaṃ, brāhmaṇa,  nisinnassa taṃ bhayabheravaṃ āgacchati. so kho ahaṃ, brāhmaṇa, neva  tāva nipajjāmi na tiṭṭhāmi ^a^M1.0026^ea^ na caṅkamāmi, yāva nisinnova taṃ  bhayabheravaṃ paṭivinemi. tassa mayhaṃ, brāhmaṇa, nipannassa taṃ bhayabheravaṃ  āgacchati. so kho ahaṃ, brāhmaṇa, neva tāva nisīdāmi na  tiṭṭhāmi na caṅkamāmi, yāva nipannova taṃ bhayabheravaṃ paṭivinemi. </p>
              <p>[03] 50^b^.^eb^ ``santi kho pana, brāhmaṇa, eke samaṇabrāhmaṇā  rattiṃyeva samānaṃ divāti sañjānanti, divāyeva samānaṃ rattīti  sañjānanti. idamahaṃ tesaṃ samaṇabrāhmaṇānaṃ sammohavihārasmiṃ vadāmi.  ahaṃ kho pana, brāhmaṇa, rattiṃyeva samānaṃ rattīti sañjānāmi,  divāyeva samānaṃ divāti sañjānāmi. yaṃ kho taṃ, brāhmaṇa, sammā  vadamāno vadeyya -- `asammohadhammo satto loke uppanno  bahujanahitāya bahujanasukhāya lokānukampāya atthāya hitāya sukhāya  devamanussāna'nti, mameva taṃ sammā vadamāno vadeyya --  `asammohadhammo satto loke uppanno bahujanahitāya bahujanasukhāya  lokānukampāya atthāya hitāya sukhāya devamanussāna'nti. </p>
              <p>[03] 51^b^.^eb^ ``āraddhaṃ ^a^T1.0038^ea^ ^a^V1.0028^ea^ kho pana me, brāhmaṇa, vīriyaṃ  ahosi asallīnaṃ, upaṭṭhitā sati asammuṭṭhā {appammuṭṭhā (syā0)}, passaddho kāyo  asāraddho, samāhitaṃ cittaṃ ekaggaṃ. so kho ahaṃ, brāhmaṇa,  vivicceva kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja vihāsiṃ.  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ ^a^P1.0022^ea^ avicāraṃ samādhijaṃ pītisukhaṃ dutiyaṃ  jhānaṃ upasampajja vihāsiṃ. pītiyā ca virāgā upekkhako ca  vihāsiṃ, sato ca sampajāno sukhañca kāyena paṭisaṃvedesiṃ; yaṃ taṃ  ariyā ācikkhanti -- `upekkhako satimā sukhavihārī'ti tatiyaṃ  jhānaṃ upasampajja vihāsiṃ. sukhassa ca pahānā dukkhassa ca pahānā  pubbeva somanassadomanassānaṃ atthaṅgamā adukkhamasukhaṃ  upekkhāsatipārisuddhiṃ catutthaṃ jhānaṃ upasampajja vihāsiṃ. </p>
              <p>[03] 52^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmesiṃ. so  anekavihitaṃ pubbenivāsaṃ ^a^M1.0027^ea^ anussarāmi, seyyathidaṃ -- ekampi jātiṃ  dvepi jātiyo tissopi jātiyo catassopi jātiyo pañcapi  jātiyo dasapi jātiyo vīsampi jātiyo tiṃsampi jātiyo  cattālīsampi jātiyo paññāsampi jātiyo jātisatampi  jātisahassampi jātisatasahassampi anekepi saṃvaṭṭakappe ^a^T1.0039^ea^ anekepi  vivaṭṭakappe anekepi saṃvaṭṭavivaṭṭakappe -- `amutrāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto amutra udapādiṃ; tatrāpāsiṃ evaṃnāmo  evaṃgotto evaṃvaṇṇo evamāhāro evaṃsukhadukkhappaṭisaṃvedī  evamāyupariyanto, so tato cuto idhūpapanno'ti. iti sākāraṃ  sauddesaṃ anekavihitaṃ pubbenivāsaṃ anussarāmi. ayaṃ kho me,  brāhmaṇa, rattiyā paṭhame yāme paṭhamā vijjā adhigatā, avijjā vihatā  vijjā uppannā, tamo vihato āloko uppanno, yathā taṃ appamattassa  ātāpino pahitattassa viharato. </p>
              <p>[03] 53^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmesiṃ. so  dibbena cakkhunā visuddhena atikkantamānusakena satte passāmi  cavamāne upapajjamāne hīne paṇīte suvaṇṇe dubbaṇṇe sugate duggate  yathākammūpage satte pajānāmi -- `ime vata bhonto sattā  kāyaduccaritena samannāgatā vacīduccaritena samannāgatā manoduccaritena  samannāgatā ariyānaṃ ^a^V1.0029^ea^ upavādakā micchādiṭṭhikā  micchādiṭṭhikammasamādānā; te kāyassa bhedā paraṃ maraṇā apāyaṃ  duggatiṃ vinipātaṃ nirayaṃ upapannā. ime vā pana bhonto sattā  kāyasucaritena samannāgatā ^a^P1.0023^ea^ vacīsucaritena  samannāgatā manosucaritena samannāgatā ariyānaṃ anupavādakā  sammādiṭṭhikā ^a^T1.0040^ea^ sammādiṭṭhikammasamādānā; te kāyassa bhedā paraṃ maraṇā  sugatiṃ saggaṃ lokaṃ upapannā'ti. iti dibbena cakkhunā visuddhena  atikkantamānusakena satte passāmi cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānāmi. ayaṃ  kho me, brāhmaṇa, rattiyā majjhime yāme dutiyā vijjā adhigatā,  avijjā vihatā vijjā uppannā, tamo vihato āloko uppanno, yathā  taṃ appamattassa ātāpino pahitattassa viharato. </p>
              <p>[03] 54^b^.^eb^ ``so ^a^M1.0028^ea^ evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte āsavānaṃ khayañāṇāya cittaṃ abhininnāmesiṃ. so `idaṃ  dukkha'nti yathābhūtaṃ abbhaññāsiṃ, `ayaṃ dukkhasamudayo'ti yathābhūtaṃ  abbhaññāsiṃ, `ayaṃ dukkhanirodho'ti yathābhūtaṃ abbhaññāsiṃ, `ayaṃ  dukkhanirodhagāminī paṭipadā'ti yathābhūtaṃ abbhaññāsiṃ. `ime  āsavā'ti yathābhūtaṃ abbhaññāsiṃ, `ayaṃ āsavasamudayo'ti yathābhūtaṃ  abbhaññāsiṃ, `ayaṃ āsavanirodho'ti yathābhūtaṃ abbhaññāsiṃ, `ayaṃ  āsavanirodhagāminī paṭipadā'ti yathābhūtaṃ abbhaññāsiṃ. tassa me  evaṃ jānato evaṃ passato kāmāsavāpi cittaṃ vimuccittha, bhavāsavāpi  cittaṃ vimuccittha, avijjāsavāpi cittaṃ vimuccittha. vimuttasmiṃ  vimuttamiti ñāṇaṃ ahosi. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti abbhaññāsiṃ. ayaṃ ^a^T1.0041^ea^ kho me, brāhmaṇa,  rattiyā pacchime yāme tatiyā vijjā adhigatā, avijjā vihatā  vijjā uppannā, tamo vihato āloko uppanno, yathā taṃ appamattassa  ātāpino pahitattassa viharato. </p>
              <p>[03] 55^b^.^eb^ ``siyā kho pana te, brāhmaṇa, evamassa --  `ajjāpi nūna samaṇo gotamo avītarāgo avītadoso avītamoho,  tasmā araññavanapatthāni pantāni senāsanāni paṭisevatī'ti. na  kho panetaṃ, brāhmaṇa, evaṃ daṭṭhabbaṃ. dve kho ahaṃ, brāhmaṇa, atthavase  sampassamāno araññavanapatthāni pantāni senāsanāni paṭisevāmi --  attano ca diṭṭhadhammasukhavihāraṃ sampassamāno, pacchimañca janataṃ  anukampamāno''ti. </p>
              <p>[03] 56^b^.^eb^ ``anukampitarūpā ^a^V1.0030^ea^ vatāyaṃ bhotā gotamena  pacchimā janatā ^a^P1.0024^ea^, yathā taṃ arahatā sammāsambuddhena.  abhikkantaṃ, bho gotama! abhikkantaṃ, bho gotama! seyyathāpi, bho  gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa  vā maggaṃ ācikkheyya, andhakāre vā telapajjotaṃ dhāreyya --  `cakkhumanto rūpāni dakkhantī'ti; evamevaṃ bhotā gotamena  anekapariyāyena dhammo pakāsito. esāhaṃ bhavantaṃ gotamaṃ saraṇaṃ  gacchāmi dhammañca bhikkhusaṅghañca. upāsakaṃ maṃ bhavaṃ gotamo dhāretu  ajjatagge pāṇupetaṃ saraṇaṃ gata''nti. </p>
              <p>[06] bhayabheravasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. anaṅgaṇasuttaṃ </h3n>
            <h4>
              <h4n> </h4n>
              <p>[03] 57^b^.^eb^ evaṃ ^a^M1.0029^ea^ ^a^V1.0031^ea^ ^a^T1.0042^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho āyasmā  sāriputto bhikkhū āmantesi -- ``āvuso, bhikkhave''ti.  ``āvuso''ti kho te bhikkhū āyasmato sāriputtassa paccassosuṃ.  āyasmā sāriputto etadavoca --</p>
              <p>[03] ``cattārome, āvuso, puggalā santo saṃvijjamānā lokasmiṃ.  katame cattāro? idhāvuso, ekacco puggalo sāṅgaṇova samāno  `atthi me ajjhattaṃ aṅgaṇa'nti yathābhūtaṃ nappajānāti. idha  panāvuso, ekacco puggalo sāṅgaṇova samāno `atthi me ajjhattaṃ  aṅgaṇa'nti yathābhūtaṃ pajānāti. idhāvuso, ekacco puggalo  anaṅgaṇova samāno `natthi me ajjhattaṃ aṅgaṇa'nti yathābhūtaṃ  nappajānāti. idha panāvuso, ekacco puggalo anaṅgaṇova samāno  `natthi me ajjhattaṃ aṅgaṇa'nti yathābhūtaṃ pajānāti. tatrāvuso,  yvāyaṃ puggalo sāṅgaṇova samāno `atthi me ajjhattaṃ aṅgaṇa'nti  yathābhūtaṃ nappajānāti, ayaṃ imesaṃ dvinnaṃ puggalānaṃ sāṅgaṇānaṃyeva sataṃ  hīnapuriso akkhāyati. tatrāvuso, yvāyaṃ puggalo sāṅgaṇova  samāno `atthi me ajjhattaṃ aṅgaṇa'nti yathābhūtaṃ pajānāti, ayaṃ  imesaṃ dvinnaṃ puggalānaṃ sāṅgaṇānaṃyeva sataṃ seṭṭhapuriso akkhāyati ^a^T1.0043^ea^.  tatrāvuso, yvāyaṃ puggalo anaṅgaṇova ^a^P1.0025^ea^ samāno  `natthi me ajjhattaṃ aṅgaṇa'nti yathābhūtaṃ nappajānāti, ayaṃ imesaṃ  dvinnaṃ puggalānaṃ anaṅgaṇānaṃyeva sataṃ hīnapuriso akkhāyati.  tatrāvuso, yvāyaṃ puggalo anaṅgaṇova samāno `natthi me ajjhattaṃ  aṅgaṇa'nti yathābhūtaṃ pajānāti, ayaṃ imesaṃ dvinnaṃ puggalānaṃ  anaṅgaṇānaṃyeva sataṃ seṭṭhapuriso akkhāyatī''ti. </p>
              <p>[03] 58^b^.^eb^ evaṃ vutte, āyasmā mahāmoggallāno āyasmantaṃ  sāriputtaṃ etadavoca --</p>
              <p>[03] ``ko nu kho, āvuso sāriputta, hetu ko paccayo yenimesaṃ  dvinnaṃ puggalānaṃ sāṅgaṇānaṃyeva sataṃ eko hīnapuriso akkhāyati,  eko seṭṭhapuriso akkhāyati? ko panāvuso ^a^V1.0032^ea^ sāriputta,  hetu ko ^a^M1.0030^ea^  paccayo yenimesaṃ dvinnaṃ puggalānaṃ anaṅgaṇānaṃyeva sataṃ eko hīnapuriso  akkhāyati, eko seṭṭhapuriso akkhāyatī''ti? </p>
              <p>[03] 59^b^.^eb^ ``tatrāvuso, yvāyaṃ puggalo sāṅgaṇova samāno  `atthi me ajjhattaṃ aṅgaṇa'nti yathābhūtaṃ nappajānāti, tassetaṃ  pāṭikaṅkhaṃ -- na chandaṃ janessati na vāyamissati na vīriyaṃ  ārabhissati tassaṅgaṇassa pahānāya; so sarāgo sadoso samoho  sāṅgaṇo saṃkiliṭṭhacitto kālaṃ karissati. seyyathāpi, āvuso,  kaṃsapāti ābhatā āpaṇā vā kammārakulā vā rajena ca malena ca  pariyonaddhā. tamenaṃ sāmikā na ceva paribhuñjeyyuṃ na ca  pariyodapeyyuṃ {pariyodāpeyyuṃ (?)}, rajāpathe ca naṃ nikkhipeyyuṃ. evañhi sā, āvuso,  kaṃsapāti aparena samayena saṃkiliṭṭhatarā ^a^T1.0044^ea^ assa malaggahitā''ti?  ``evamāvuso''ti. ``evameva kho, āvuso, yvāyaṃ puggalo  sāṅgaṇova samāno `atthi me ajjhattaṃ aṅgaṇa'nti yathābhūtaṃ  nappajānāti, tassetaṃ pāṭikaṅkhaṃ -- na chandaṃ janessati na  vāyamissati na vīriyaṃ ārabhissati tassaṅgaṇassa pahānāya; so  sarāgo sadoso samoho sāṅgaṇo saṃkiliṭṭhacitto kālaṃ karissati.</p>
              <p>[03] ``tatrāvuso, yvāyaṃ puggalo sāṅgaṇova samāno `atthi me  ajjhattaṃ aṅgaṇa'nti yathābhūtaṃ pajānāti, tassetaṃ pāṭikaṅkhaṃ -- chandaṃ  janessati vāyamissati vīriyaṃ ārabhissati tassaṅgaṇassa pahānāya;  so arāgo adoso amoho anaṅgaṇo asaṃkiliṭṭhacitto kālaṃ  karissati. seyyathāpi, āvuso, kaṃsapāti ābhatā āpaṇā vā  kammārakulā vā rajena ca malena ca pariyonaddhā. tamenaṃ sāmikā  paribhuñjeyyuñceva pariyodapeyyuñca, na ca naṃ rajāpathe nikkhipeyyuṃ.  evañhi ^a^P1.0026^ea^ sā, āvuso, kaṃsapāti aparena samayena  parisuddhatarā assa pariyodātā''ti? ``evamāvuso''ti.  ``evameva kho, āvuso, yvāyaṃ puggalo sāṅgaṇova samāno `atthi  me ajjhattaṃ aṅgaṇa'nti yathābhūtaṃ pajānāti, tassetaṃ pāṭikaṅkhaṃ --  chandaṃ janessati vāyamissati vīriyaṃ ārabhissati tassaṅgaṇassa  pahānāya; so arāgo adoso amoho anaṅgaṇo asaṃkiliṭṭhacitto  kālaṃ karissati.</p>
              <p>[03] ``tatrāvuso ^a^M1.0031^ea^, yvāyaṃ puggalo anaṅgaṇova samāno `natthi me  ajjhattaṃ aṅgaṇa'nti yathābhūtaṃ nappajānāti, tassetaṃ pāṭikaṅkhaṃ ^a^T1.0045^ea^ --  subhanimittaṃ manasi karissati, tassa subhanimittassa manasikārā  rāgo cittaṃ anuddhaṃsessati; so sarāgo sadoso samoho sāṅgaṇo  saṃkiliṭṭhacitto ^a^V1.0033^ea^ kālaṃ karissati. seyyathāpi, āvuso, kaṃsapāti  ābhatā āpaṇā vā kammārakulā vā parisuddhā pariyodātā. tamenaṃ  sāmikā na ceva paribhuñjeyyuṃ na ca pariyodapeyyuṃ, rajāpathe ca naṃ  nikkhipeyyuṃ. evañhi sā, āvuso, kaṃsapāti aparena samayena  saṃkiliṭṭhatarā assa malaggahitā''ti? ``evamāvuso''ti.  ``evameva kho, āvuso, yvāyaṃ puggalo anaṅgaṇova samāno `natthi  me ajjhattaṃ aṅgaṇa'nti yathābhūtaṃ nappajānāti, tassetaṃ pāṭikaṅkhaṃ --  subhanimittaṃ manasi karissati, tassa subhanimittassa manasikārā  rāgo cittaṃ anuddhaṃsessati;so sarāgo sadoso samoho sāṅgaṇo  saṃkiliṭṭhacittokālaṃkarissati.</p>
              <p>[03] ``tatrāvuso, yvāyaṃ puggalo anaṅgaṇova samāno `natthi me  ajjhattaṃ aṅgaṇa'nti yathābhūtaṃ pajānāti, tassetaṃ pāṭikaṅkhaṃ --  subhanimittaṃ na manasi karissati, tassa subhanimittassa  amanasikārā rāgo cittaṃ nānuddhaṃsessati; so arāgo adoso  amoho anaṅgaṇo asaṃkiliṭṭhacitto kālaṃ karissati. seyyathāpi,  āvuso, kaṃsapāti ābhatā āpaṇā vā kammārakulā vā parisuddhā  pariyodātā. tamenaṃ sāmikā paribhuñjeyyuñceva pariyodapeyyuñca, na ca  naṃ rajāpathe nikkhipeyyuṃ. evañhi sā, āvuso, kaṃsapāti aparena  samayena parisuddhatarā assa pariyodātā''ti? ``evamāvuso''ti.  ``evameva ^a^T1.0046^ea^ kho, āvuso, yvāyaṃ puggalo anaṅgaṇova samāno `natthi  me ajjhattaṃ aṅgaṇa'nti yathābhūtaṃ pajānāti, tassetaṃ pāṭikaṅkhaṃ --  subhanimittaṃ na manasi karissati, tassa subhanimittassa  amanasikārā rāgo cittaṃ nānuddhaṃsessati; so arāgo adoso  amoho anaṅgaṇo asaṃkiliṭṭhacitto kālaṃ karissati.</p>
              <p>[03] ``ayaṃ kho, āvuso moggallāna ^a^P1.0027^ea^, hetu ayaṃ  paccayo yenimesaṃ dvinnaṃ puggalānaṃ sāṅgaṇānaṃyeva sataṃ eko hīnapuriso  akkhāyati, eko seṭṭhapuriso akkhāyati. ayaṃ panāvuso  moggallāna, hetu ayaṃ ^a^M1.0032^ea^ paccayo yenimesaṃ dvinnaṃ puggalānaṃ anaṅgaṇānaṃyeva  sataṃ eko hīnapuriso akkhāyati, eko seṭṭhapuriso akkhāyatī''ti. </p>
              <p>[03] 60^b^.^eb^ ``aṅgaṇaṃ aṅgaṇanti, āvuso, vuccati.  kissa nu kho etaṃ, āvuso, adhivacanaṃ yadidaṃ aṅgaṇa''nti?  ``pāpakānaṃ kho etaṃ, āvuso, akusalānaṃ icchāvacarānaṃ adhivacanaṃ,  yadidaṃ aṅgaṇa''nti.</p>
              <p>[03] ``ṭhānaṃ ^a^V1.0034^ea^ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `āpattiñca vata āpanno assaṃ,  na ca maṃ bhikkhū jāneyyuṃ āpattiṃ āpanno'ti. ṭhānaṃ kho panetaṃ,  āvuso, vijjati yaṃ taṃ bhikkhuṃ bhikkhū jāneyyuṃ -- `āpattiṃ  āpanno'ti. `jānanti maṃ bhikkhū āpattiṃ āpanno'ti -- iti so  kupito hoti appatīto. yo ceva kho, āvuso, kopo yo ca  appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ ^a^T1.0047^ea^ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `āpattiñca vata āpanno assaṃ,  anuraho maṃ bhikkhū codeyyuṃ, no saṅghamajjhe'ti. ṭhānaṃ kho panetaṃ,  āvuso, vijjati yaṃ taṃ bhikkhuṃ bhikkhū saṅghamajjhe codeyyuṃ, no  anuraho. `saṅghamajjhe maṃ bhikkhū codenti, no anuraho'ti --  iti so kupito hoti appatīto. yo ceva kho, āvuso, kopo  yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `āpattiñca vata āpanno assaṃ,  sappaṭipuggalo maṃ codeyya, no appaṭipuggalo'ti. ṭhānaṃ kho panetaṃ,  āvuso, vijjati yaṃ taṃ bhikkhuṃ appaṭipuggalo codeyya, no  sappaṭipuggalo. `appaṭipuggalo maṃ codeti, no sappaṭipuggalo'ti  -- iti so kupito hoti appatīto. yo ceva kho, āvuso,  kopo yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata mameva satthā  paṭipucchitvā paṭipucchitvā bhikkhūnaṃ dhammaṃ deseyya, na aññaṃ bhikkhuṃ  satthā paṭipucchitvā paṭipucchitvā bhikkhūnaṃ dhammaṃ deseyyā'ti. ṭhānaṃ  kho panetaṃ, āvuso, vijjati yaṃ aññaṃ bhikkhuṃ satthā paṭipucchitvā  ^a^M1.0033^ea^ paṭipucchitvā bhikkhūnaṃ dhammaṃ deseyya, na taṃ bhikkhuṃ ^a^P1.0028^ea^  satthā ^a^T1.0048^ea^ paṭipucchitvā paṭipucchitvā bhikkhūnaṃ dhammaṃ deseyya. `aññaṃ  bhikkhuṃ satthā paṭipucchitvā paṭipucchitvā bhikkhūnaṃ dhammaṃ deseti, na  maṃ satthā paṭipucchitvā paṭipucchitvā bhikkhūnaṃ dhammaṃ desetī'ti --  iti so kupito hoti appatīto. yo ceva kho, āvuso, kopo  yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ ^a^V1.0035^ea^ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata mameva bhikkhū  purakkhatvā purakkhatvā gāmaṃ bhattāya paviseyyuṃ, na aññaṃ bhikkhuṃ  bhikkhū purakkhatvā purakkhatvā gāmaṃ bhattāya paviseyyu'nti. ṭhānaṃ  kho panetaṃ, āvuso, vijjati yaṃ aññaṃ bhikkhuṃ bhikkhū purakkhatvā  purakkhatvā gāmaṃ bhattāya paviseyyuṃ, na taṃ bhikkhuṃ bhikkhū purakkhatvā  purakkhatvā gāmaṃ bhattāya paviseyyuṃ. `aññaṃ bhikkhuṃ bhikkhū  purakkhatvā purakkhatvā gāmaṃ bhattāya pavisanti, na maṃ bhikkhū  purakkhatvā purakkhatvā gāmaṃ bhattāya pavisantī'ti -- iti so  kupito hoti appatīto. yo ceva kho, āvuso, kopo yo ca  appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata ahameva labheyyaṃ  bhattagge aggāsanaṃ aggodakaṃ aggapiṇḍaṃ, na añño bhikkhu labheyya  bhattagge aggāsanaṃ aggodakaṃ aggapiṇḍa'nti. ṭhānaṃ kho ^a^T1.0049^ea^ panetaṃ,  āvuso, vijjati yaṃ añño bhikkhu labheyya bhattagge aggāsanaṃ  aggodakaṃ aggapiṇḍaṃ, na so bhikkhu labheyya bhattagge aggāsanaṃ  aggodakaṃ aggapiṇḍaṃ. `añño bhikkhu labhati bhattagge aggāsanaṃ  aggodakaṃ aggapiṇḍaṃ, nāhaṃ labhāmi bhattagge aggāsanaṃ aggodakaṃ  aggapiṇḍa'nti -- iti so kupito hoti appatīto. yo ceva kho,  āvuso, kopo yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata ahameva bhattagge  bhuttāvī anumodeyyaṃ, na añño bhikkhu bhattagge bhuttāvī  anumodeyyā'ti. ṭhānaṃ kho panetaṃ, āvuso, vijjati yaṃ añño  bhikkhu bhattagge bhuttāvī anumodeyya, na so bhikkhu bhattagge bhuttāvī  anumodeyya. `añño bhikkhu bhattagge bhuttāvī ^a^M1.0034^ea^ anumodati, nāhaṃ  bhattagge bhuttāvī anumodāmī'ti -- iti so kupito hoti appatīto.  yo ceva kho, āvuso, kopo yo ca appaccayo -- ubhayametaṃ  aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata ahameva ārāmagatānaṃ  bhikkhūnaṃ dhammaṃ deseyyaṃ, na añño bhikkhu ārāmagatānaṃ bhikkhūnaṃ  dhammaṃ deseyyā'ti. ṭhānaṃ kho panetaṃ, āvuso, vijjati yaṃ añño  bhikkhu ^a^V1.0036^ea^ ārāmagatānaṃ bhikkhūnaṃ dhammaṃ deseyya, na so bhikkhu  ārāmagatānaṃ ^a^P1.0029^ea^ bhikkhūnaṃ dhammaṃ deseyya. `añño  bhikkhu ārāmagatānaṃ bhikkhūnaṃ dhammaṃ ^a^T1.0050^ea^ deseti, nāhaṃ ārāmagatānaṃ  bhikkhūnaṃ dhammaṃ desemī'ti -- iti so kupito hoti appatīto.  yo ceva kho, āvuso, kopo yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata ahameva ārāmagatānaṃ  bhikkhunīnaṃ dhammaṃ deseyyaṃ...pe0... upāsakānaṃ dhammaṃ deseyyaṃ...pe0...  upāsikānaṃ dhammaṃ deseyyaṃ, na añño bhikkhu ārāmagatānaṃ upāsikānaṃ  dhammaṃ deseyyā'ti. ṭhānaṃ kho panetaṃ, āvuso, vijjati yaṃ añño  bhikkhu ārāmagatānaṃ upāsikānaṃ dhammaṃ deseyya, na so bhikkhu  ārāmagatānaṃ upāsikānaṃ dhammaṃ deseyya. `añño bhikkhu  ārāmagatānaṃ upāsikānaṃ dhammaṃ deseti, nāhaṃ ārāmagatānaṃ upāsikānaṃ  dhammaṃ desemī'ti -- iti so kupito hoti appatīto. yo ceva  kho, āvuso, kopo yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata mameva bhikkhū  sakkareyyuṃ garuṃ kareyyuṃ {garukareyyuṃ (sī0 syā0 pī0)} māneyyuṃ pūjeyyuṃ, na aññaṃ bhikkhuṃ bhikkhū  sakkareyyuṃ garuṃ kareyyuṃ māneyyuṃ pūjeyyu'nti. ṭhānaṃ kho panetaṃ,  āvuso, vijjati yaṃ aññaṃ bhikkhuṃ bhikkhū sakkareyyuṃ garuṃ kareyyuṃ  māneyyuṃ pūjeyyuṃ, na taṃ bhikkhuṃ bhikkhū sakkareyyuṃ garuṃ kareyyuṃ māneyyuṃ  pūjeyyuṃ. `aññaṃ bhikkhuṃ bhikkhū sakkaronti garuṃ ^a^M1.0035^ea^ karonti mānenti  pūjenti ^a^T1.0051^ea^, na maṃ bhikkhū sakkaronti garuṃ karonti mānenti pūjentī'ti  -- iti so kupito hoti appatīto. yo ceva kho, āvuso,  kopo yo ca appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata mameva  bhikkhuniyo...pe0... upāsakā...pe0... upāsikā sakkareyyuṃ garuṃ  kareyyuṃ māneyyuṃ pūjeyyuṃ, na aññaṃ bhikkhuṃ upāsikā sakkareyyuṃ garuṃ  kareyyuṃ māneyyuṃ pūjeyyu'nti. ṭhānaṃ kho panetaṃ, āvuso, vijjati yaṃ  aññaṃ bhikkhuṃ upāsikā sakkareyyuṃ garuṃ kareyyuṃ māneyyuṃ pūjeyyuṃ, na taṃ  bhikkhuṃ upāsikā sakkareyyuṃ garuṃ ^a^V1.0037^ea^ kareyyuṃ māneyyuṃ pūjeyyuṃ. `aññaṃ  bhikkhuṃ upāsikā sakkaronti garuṃ karonti mānenti pūjenti, na maṃ  upāsikā sakkaronti garuṃ karonti mānenti pūjentī'ti -- iti so  kupito hoti appatīto. yo ceva kho, āvuso, kopo yo ca  appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata ahameva lābhī assaṃ  paṇītānaṃ cīvarānaṃ, na añño bhikkhu lābhī assa paṇītānaṃ  cīvarāna'nti. ṭhānaṃ kho panetaṃ, āvuso, vijjati yaṃ añño  ^a^P1.0030^ea^ bhikkhu lābhī assa paṇītānaṃ cīvarānaṃ, na so  bhikkhu lābhī assa paṇītānaṃ cīvarānaṃ. `añño bhikkhu lābhī {lābhī assa  (ka0)}   paṇītānaṃ cīvarānaṃ, nāhaṃ lābhī ^a^T1.0052^ea^ {lābhī assaṃ (ka0)} paṇītānaṃ cīvarāna'nti -- iti so  kupito hoti appatīto. yo ceva kho, āvuso, kopo yo ca  appaccayo -- ubhayametaṃ aṅgaṇaṃ.</p>
              <p>[03] ``ṭhānaṃ kho panetaṃ, āvuso, vijjati yaṃ idhekaccassa  bhikkhuno evaṃ icchā uppajjeyya -- `aho vata ahameva lābhī assaṃ  paṇītānaṃ piṇḍapātānaṃ...pe0... paṇītānaṃ senāsanānaṃ...pe0...  paṇītānaṃ gilānappaccayabhesajjaparikkhārānaṃ, na añño bhikkhu lābhī  assa paṇītānaṃ gilānappaccayabhesajjaparikkhārāna'nti. ṭhānaṃ kho  panetaṃ, āvuso, vijjati yaṃ añño bhikkhu lābhī assa paṇītānaṃ  gilānappaccayabhesajjaparikkhārānaṃ, na so bhikkhu lābhī assa  paṇītānaṃ gilānappaccayabhesajjaparikkhārānaṃ. `añño bhikkhu ^a^M1.0036^ea^ lābhī  {lābhī assa (ka0)} paṇītānaṃ gilānappaccayabhesajjaparikkhārānaṃ, nāhaṃ lābhī  {lābhī assaṃ (ka0)} paṇītānaṃ  gilānappaccayabhesajjaparikkhārāna'nti -- iti so kupito hoti  appatīto. yo ceva kho, āvuso, kopo yo ca appaccayo --  ubhayametaṃ aṅgaṇaṃ.</p>
              <p>[03] ``imesaṃ kho etaṃ, āvuso, pāpakānaṃ akusalānaṃ icchāvacarānaṃ  adhivacanaṃ, yadidaṃ aṅgaṇa''nti. </p>
              <p>[03] 61^b^.^eb^ ``yassa kassaci, āvuso, bhikkhuno ime  pāpakā akusalā icchāvacarā appahīnā dissanti ceva sūyanti ca,  kiñcāpi so hoti āraññiko pantasenāsano piṇḍapātiko ^a^V1.0038^ea^   sapadānacārī paṃsukūliko lūkhacīvaradharo, atha kho naṃ sabrahmacārī na  ceva sakkaronti na garuṃ karonti na mānenti na pūjenti. taṃ kissa  hetu? te hi tassa ^a^T1.0053^ea^ āyasmato pāpakā akusalā icchāvacarā  appahīnā dissanti ceva sūyanti ca. seyyathāpi, āvuso,  kaṃsapāti ābhatā āpaṇā vā kammārakulā vā parisuddhā pariyodātā.  tamenaṃ sāmikā ahikuṇapaṃ vā kukkurakuṇapaṃ vā manussakuṇapaṃ vā  racayitvā aññissā kaṃsapātiyā paṭikujjitvā antarāpaṇaṃ paṭipajjeyyuṃ.  tamenaṃ jano disvā evaṃ vadeyya -- `ambho, kimevidaṃ harīyati  jaññajaññaṃ viyā'ti? tamenaṃ uṭṭhahitvā apāpuritvā {avāpuritvā (sī0)} olokeyya.  tassa sahadassanena amanāpatā ca saṇṭhaheyya, pāṭikulyatā {paṭikūlatā (ka0),  pāṭikūlyatā (syā0)} ca  saṇṭhaheyya, jegucchatā ca {jegucchitā ca (pī0 ka0)} saṇṭhaheyya; jighacchitānampi na bhottukamyatā  assa, pageva suhitānaṃ. evameva kho, āvuso, yassa kassaci  bhikkhuno ime pāpakā akusalā icchāvacarā appahīnā dissanti ceva  sūyanti ca, kiñcāpi so hoti āraññiko pantasenāsano  piṇḍapātiko sapadānacārī paṃsukūliko lūkhacīvaradharo, atha kho naṃ  sabrahmacārī na ceva sakkaronti na garuṃ karonti ^a^P1.0031^ea^ na  mānenti na pūjenti. taṃ kissa hetu? te hi tassa āyasmato  pāpakā akusalā icchāvacarā appahīnā dissanti ceva sūyanti ca. </p>
              <p>[03] 62^b^.^eb^ ``yassa kassaci, āvuso, bhikkhuno ime  pāpakā akusalā icchāvacarā pahīnā dissanti ceva sūyanti ca,  kiñcāpi so hoti gāmantavihārī ^a^M1.0037^ea^ nemantaniko gahapaticīvaradharo,  atha kho naṃ sabrahmacārī sakkaronti garuṃ karonti mānenti pūjenti.  taṃ kissa hetu ^a^T1.0054^ea^? te hi tassa āyasmato pāpakā akusalā  icchāvacarā pahīnā dissanti ceva sūyanti ca. seyyathāpi,  āvuso, kaṃsapāti ābhatā āpaṇā vā kammārakulā vā parisuddhā  pariyodātā. tamenaṃ sāmikā sālīnaṃ odanaṃ vicitakāḷakaṃ {vicinitakāḷakaṃ  (ka0)}  anekasūpaṃ anekabyañjanaṃ racayitvā aññissā kaṃsapātiyā  paṭikujjitvā antarāpaṇaṃ paṭipajjeyyuṃ. tamenaṃ jano disvā evaṃ  vadeyya -- `ambho, kimevidaṃ harīyati jaññajaññaṃ viyā'ti? tamenaṃ  uṭṭhahitvā apāpuritvā olokeyya. tassa saha dassanena manāpatā ca  saṇṭhaheyya, appāṭikulyatā ca saṇṭhaheyya, ajegucchatā ca saṇṭhaheyya;  suhitānampi bhottukamyatā assa, pageva jighacchitānaṃ. evameva kho,  āvuso, yassa kassaci bhikkhuno ime pāpakā akusalā icchāvacarā  pahīnā dissanti ceva sūyanti ca, kiñcāpi so hoti  gāmantavihārī nemantaniko gahapaticīvaradharo, atha kho naṃ  sabrahmacārī sakkaronti garuṃ karonti mānenti pūjenti ^a^V1.0039^ea^. taṃ kissa  hetu? te hi tassa āyasmato pāpakā akusalā icchāvacarā pahīnā  dissanti ceva sūyanti cā''ti. </p>
              <p>[03] 63^b^.^eb^ evaṃ vutte, āyasmā mahāmoggallāno āyasmantaṃ  sāriputtaṃ etadavoca -- ``upamā maṃ, āvuso sāriputta, paṭibhātī''ti.  ``paṭibhātu taṃ, āvuso moggallānā''ti. ``ekamidāhaṃ, āvuso,  samayaṃ rājagahe viharāmi giribbaje. atha khvāhaṃ, āvuso,  pubbaṇhasamayaṃ nivāsetvā ^a^T1.0055^ea^ pattacīvaramādāya rājagahaṃ piṇḍāya pāvisiṃ.  tena kho pana samayena samīti yānakāraputto rathassa nemiṃ tacchati.  tamenaṃ paṇḍuputto ājīvako purāṇayānakāraputto paccupaṭṭhito hoti.  atha kho, āvuso, paṇḍuputtassa ājīvakassa purāṇayānakāraputtassa  evaṃ cetaso parivitakko udapādi -- `aho vatāyaṃ samīti  yānakāraputto imissā nemiyā imañca vaṅkaṃ imañca jimhaṃ imañca  dosaṃ taccheyya, evāyaṃ nemi apagatavaṅkā apagatajimhā apagatadosā  suddhā assa {suddhāssa (sī0 pī0), suddhā (ka0)} sāre patiṭṭhitā'ti ^a^P1.0032^ea^. yathā yathā kho,  āvuso, paṇḍuputtassa ājīvakassa purāṇayānakāraputtassa cetaso  parivitakko hoti, tathā tathā ^a^M1.0038^ea^ samīti yānakāraputto tassā nemiyā  tañca vaṅkaṃ tañca jimhaṃ tañca dosaṃ tacchati. atha kho, āvuso,  paṇḍuputto ājīvako purāṇayānakāraputto attamano attamanavācaṃ  nicchāresi -- `hadayā hadayaṃ maññe aññāya tacchatī'ti.</p>
              <p>[03] ``evameva kho, āvuso, ye te puggalā assaddhā, jīvikatthā  na saddhā agārasmā anagāriyaṃ pabbajitā, saṭhā māyāvino ketabino {keṭubhino  (bahūsu)}   uddhatā unnaḷā capalā mukharā vikiṇṇavācā, indriyesu aguttadvārā,  bhojane amattaññuno, jāgariyaṃ ananuyuttā, sāmaññe anapekkhavanto,  sikkhāya na tibbagāravā, bāhulikā sāthalikā, okkamane  pubbaṅgamā, paviveke nikkhittadhurā, kusītā hīnavīriyā muṭṭhassatī  asampajānā asamāhitā ^a^T1.0056^ea^ vibbhantacittā duppaññā eḷamūgā, tesaṃ  āyasmā sāriputto iminā dhammapariyāyena hadayā hadayaṃ maññe  aññāya tacchati.</p>
              <p>[03] ``ye pana te kulaputtā saddhā agārasmā anagāriyaṃ pabbajitā,  asaṭhā amāyāvino aketabino anuddhatā anunnaḷā acapalā  amukharā avikiṇṇavācā, indriyesu guttadvārā, bhojane mattaññuno,  jāgariyaṃ anuyuttā, sāmaññe apekkhavanto, sikkhāya tibbagāravā, na  bāhulikā ^a^V1.0040^ea^ na sāthalikā, okkamane nikkhittadhurā, paviveke  pubbaṅgamā, āraddhavīriyā pahitattā upaṭṭhitassatī sampajānā  samāhitā ekaggacittā paññavanto aneḷamūgā, te āyasmato  sāriputtassa imaṃ dhammapariyāyaṃ sutvā pivanti maññe, ghasanti maññe  vacasā ceva manasā ca -- `sādhu vata, bho, sabrahmacārī akusalā  vuṭṭhāpetvā kusale patiṭṭhāpetī'ti. seyyathāpi, āvuso, itthī vā  puriso vā daharo yuvā maṇḍanakajātiko sīsaṃnhāto uppalamālaṃ vā  vassikamālaṃ vā atimuttakamālaṃ {adhimuttakamālaṃ (syā0)} vā labhitvā ubhohi hatthehi  paṭiggahetvā uttamaṅge sirasmiṃ patiṭṭhapeyya, evameva kho, āvuso, ye  te kulaputtā saddhā agārasmā anagāriyaṃ pabbajitā, asaṭhā  amāyāvino aketabino anuddhatā anunnaḷā acapalā amukharā  avikiṇṇavācā, indriyesu guttadvārā, bhojane mattaññuno, jāgariyaṃ  anuyuttā, sāmaññe apekkhavanto, sikkhāya tibbagāravā, na ^a^T1.0057^ea^  bāhulikā na sāthalikā, okkamane nikkhittadhurā, paviveke  pubbaṅgamā, āraddhavīriyā pahitattā upaṭṭhitassatī ^a^M1.0039^ea^ sampajānā  samāhitā ekaggacittā paññavanto aneḷamūgā, te āyasmato  sāriputtassa imaṃ dhammapariyāyaṃ sutvā pivanti maññe, ghasanti maññe  vacasā ceva manasā ca -- `sādhu vata, bho, sabrahmacārī akusalā  vuṭṭhāpetvā kusale patiṭṭhāpetī'ti. itiha te ubho mahānāgā  aññamaññassa subhāsitaṃ samanumodiṃsū''ti. </p>
              <p>[06] anaṅgaṇasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. ākaṅkheyyasuttaṃ </h3n>
            <h4>
              <h4n> </h4n>
              <p>[03] 64^b^.^eb^ evaṃ ^a^T1.0058^ea^ ^a^V1.0041^ea^ ^a^P1.0033^ea^ me sutaṃ -- ekaṃ samayaṃ  bhagavā sāvatthiyaṃ viharati jetavane anāthapiṇḍikassa ārāme. tatra  kho bhagavā bhikkhū āmantesi -- ``bhikkhavo''ti. ``bhadante''ti  te bhikkhū bhagavato paccassosuṃ. bhagavā etadavoca --</p>
              <p>[03] ``sampannasīlā, bhikkhave, viharatha sampannapātimokkhā;  pātimokkhasaṃvarasaṃvutā viharatha ācāragocarasampannā aṇumattesu vajjesu  bhayadassāvino; samādāya sikkhatha sikkhāpadesu. </p>
              <p>[03] 65^b^.^eb^ ``ākaṅkheyya ce, bhikkhave, bhikkhu --  `sabrahmacārīnaṃ piyo ca assaṃ manāpo ca garu ca bhāvanīyo cā'ti {manāpo  garubhāvaniyo cāti (sī0)},  sīlesvevassa paripūrakārī ajjhattaṃ cetosamathamanuyutto  anirākatajjhāno vipassanāya samannāgato brūhetā suññāgārānaṃ.</p>
              <p>[03] ``ākaṅkheyya ce, bhikkhave, bhikkhu -- `lābhī assaṃ  cīvarapiṇḍapātasenāsanagilānappaccayabhesajjaparikkhārāna'nti,  sīlesvevassa paripūrakārī ajjhattaṃ cetosamathamanuyutto  anirākatajjhāno vipassanāya samannāgato brūhetā suññāgārānaṃ.</p>
              <p>[03] ``ākaṅkheyya ce, bhikkhave, bhikkhu -- `yesāhaṃ  cīvarapiṇḍapātasenāsana gilānappaccayabhesajjaparikkhāraṃ paribhuñjāmi  tesaṃ te kārā mahapphalā assu ^a^M1.0040^ea^ mahānisaṃsā'ti, sīlesvevassa  paripūrakārī ajjhattaṃ cetosamathamanuyutto anirākatajjhāno  vipassanāya samannāgato brūhetā suññāgārānaṃ.</p>
              <p>[03] ``ākaṅkheyya ^a^T1.0059^ea^ ce, bhikkhave, bhikkhu -- `ye maṃ {ye me (sī0 syā0)} ñātī  sālohitā petā kālaṅkatā {kālakatā (sī0 syā0 pī0)} pasannacittā anussaranti tesaṃ taṃ mahapphalaṃ  assa mahānisaṃsa'nti, sīlesvevassa paripūrakārī ajjhattaṃ  cetosamathamanuyutto anirākatajjhāno vipassanāya samannāgato brūhetā  suññāgārānaṃ. </p>
              <p>[03] 66^b^.^eb^ ``ākaṅkheyya ^a^V1.0042^ea^ ce, bhikkhave, bhikkhu --  `aratiratisaho assaṃ, na ca maṃ arati saheyya, uppannaṃ aratiṃ  abhibhuyya abhibhuyya vihareyya'nti, sīlesvevassa  paripūrakārī...pe0... brūhetā suññāgārānaṃ.</p>
              <p>[03] ``ākaṅkheyya ce, bhikkhave, bhikkhu -- `bhayabheravasaho  assaṃ, na ca maṃ bhayabheravaṃ saheyya, uppannaṃ bhayabheravaṃ abhibhuyya  abhibhuyya vihareyya'nti, sīlesvevassa paripūrakārī...pe0...   brūhetā suññāgārānaṃ.</p>
              <p>[03] ``ākaṅkheyya ce, bhikkhave, bhikkhu -- `catunnaṃ jhānānaṃ  ābhicetasikānaṃ diṭṭhadhammasukhavihārānaṃ nikāmalābhī assaṃ  akicchalābhī akasiralābhī'ti, sīlesvevassa paripūrakārī...pe0...   brūhetā suññāgārānaṃ.</p>
              <p>[03] ``ākaṅkheyya ce, bhikkhave, bhikkhu -- `ye te santā  vimokkhā atikkamma rūpe āruppā, te kāyena phusitvā  vihareyya'nti, sīlesvevassa paripūrakārī...pe0... brūhetā suññāgārānaṃ. </p>
              <p>[03] 67^b^.^eb^ ``ākaṅkheyya ^a^P1.0034^ea^ ce,  bhikkhave, bhikkhu -- `tiṇṇaṃ saṃyojanānaṃ parikkhayā sotāpanno  assaṃ avinipātadhammo niyato sambodhiparāyaṇo'ti, sīlesvevassa  paripūrakārī...pe0... brūhetā suññāgārānaṃ.</p>
              <p>[03] ``ākaṅkheyya ^a^T1.0060^ea^ ce, bhikkhave, bhikkhu -- `tiṇṇaṃ saṃyojanānaṃ  parikkhayā rāgadosamohānaṃ tanuttā sakadāgāmī assaṃ sakideva imaṃ  lokaṃ āgantvā dukkhassantaṃ kareyya'nti, sīlesvevassa  paripūrakārī...pe0... brūhetā suññāgārānaṃ.</p>
              <p>[03] ``ākaṅkheyya ^a^M1.0041^ea^ ce, bhikkhave, bhikkhu -- `pañcannaṃ  orambhāgiyānaṃ saṃyojanānaṃ parikkhayā opapātiko assaṃ tattha  parinibbāyī anāvattidhammo tasmā lokā'ti, sīlesvevassa  paripūrakārī...pe0... ^a^V1.0043^ea^ brūhetā suññāgārānaṃ. </p>
              <p>[03] 68^b^.^eb^ ``ākaṅkheyya ce, bhikkhave, bhikkhu --  `anekavihitaṃ iddhividhaṃ paccanubhaveyyaṃ -- ekopi hutvā bahudhā assaṃ,  bahudhāpi hutvā eko assaṃ; āvibhāvaṃ tirobhāvaṃ; tirokuṭṭaṃ  tiropākāraṃ tiropabbataṃ asajjamāno gaccheyyaṃ, seyyathāpi ākāse;  pathaviyāpi ummujjanimujjaṃ kareyyaṃ, seyyathāpi udake; udakepi  abhijjamāne gaccheyyaṃ, seyyathāpi pathaviyaṃ; ākāsepi pallaṅkena  kameyyaṃ, seyyathāpi pakkhī sakuṇo; imepi candimasūriye  evaṃmahiddhike evaṃmahānubhāve pāṇinā parāmaseyyaṃ parimajjeyyaṃ; yāva  brahmalokāpi kāyena vasaṃ vatteyya'nti, sīlesvevassa  paripūrakārī...pe0... brūhetā suññāgārānaṃ.</p>
              <p>[03] ``ākaṅkheyya ^a^T1.0061^ea^ ce, bhikkhave, bhikkhu -- `dibbāya  sotadhātuyā visuddhāya atikkantamānusikāya ubho sadde suṇeyyaṃ --  dibbe ca mānuse ca ye dūre santike cā'ti, sīlesvevassa  paripūrakārī...pe0... brūhetā suññāgārānaṃ. </p>
              <p>[01] ``ākaṅkheyya ce, bhikkhave, bhikkhu -- `parasattānaṃ  parapuggalānaṃ cetasā ceto paricca pajāneyyaṃ -- sarāgaṃ vā cittaṃ  sarāgaṃ cittanti pajāneyyaṃ, vītarāgaṃ vā cittaṃ vītarāgaṃ cittanti  pajāneyyaṃ; sadosaṃ vā cittaṃ sadosaṃ cittanti pajāneyyaṃ, vītadosaṃ vā  cittaṃ vītadosaṃ cittanti pajāneyyaṃ; samohaṃ vā cittaṃ samohaṃ cittanti  pajāneyyaṃ, vītamohaṃ vā cittaṃ vītamohaṃ cittanti pajāneyyaṃ; saṃkhittaṃ  vā cittaṃ saṃkhittaṃ cittanti pajāneyyaṃ, vikkhittaṃ vā cittaṃ vikkhittaṃ  cittanti pajāneyyaṃ; mahaggataṃ vā cittaṃ mahaggataṃ cittanti pajāneyyaṃ,  amahaggataṃ vā cittaṃ amahaggataṃ cittanti pajāneyyaṃ; sauttaraṃ vā cittaṃ  sauttaraṃ cittanti pajāneyyaṃ, anuttaraṃ vā cittaṃ anuttaraṃ cittanti  pajāneyyaṃ; samāhitaṃ vā cittaṃ samāhitaṃ ^a^P1.0035^ea^ cittanti  pajāneyyaṃ, asamāhitaṃ vā cittaṃ asamāhitaṃ cittanti pajāneyyaṃ;  vimuttaṃ vā cittaṃ vimuttaṃ cittanti pajāneyyaṃ, avimuttaṃ vā cittaṃ  avimuttaṃ cittanti ^a^V1.0044^ea^ pajāneyya'nti, sīlesvevassa  paripūrakārī...pe0... brūhetā suññāgārānaṃ. </p>
              <p>[01] ``ākaṅkheyya ^a^T1.0062^ea^ ^a^M1.0042^ea^ ce, bhikkhave, bhikkhu -- `anekavihitaṃ  pubbenivāsaṃ anussareyyaṃ, seyyathidaṃ -- ekampi jātiṃ dvepi jātiyo  tissopi jātiyo catassopi jātiyo pañcapi jātiyo dasapi  jātiyo vīsampi jātiyo tiṃsampi jātiyo cattālīsampi jātiyo  paññāsampi jātiyo jātisatampi jātisahassampi jāti  satasahassampi anekepi saṃvaṭṭakappe anekepi vivaṭṭakappe anekepi  saṃvaṭṭavivaṭṭakappe -- amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapannoti. iti sākāraṃ sauddesaṃ anekavihitaṃ pubbenivāsaṃ  anussareyya'nti, sīlesvevassa paripūrakārī...pe0... brūhetā suññāgārānaṃ.</p>
              <p>[03] ``ākaṅkheyya ce, bhikkhave, bhikkhu -- `dibbena cakkhunā  visuddhena atikkantamānusakena satte passeyyaṃ cavamāne upapajjamāne hīne  paṇīte suvaṇṇe dubbaṇṇe sugate duggate yathākammūpage satte pajāneyyaṃ  -- ime vata bhonto sattā kāyaduccaritena samannāgatā vacīduccaritena  samannāgatā manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā, te kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapannā; ime vā pana bhonto ^a^T1.0063^ea^  sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannāti, iti dibbena cakkhunā visuddhena atikkantamānusakena  satte passeyyaṃ cavamāne upapajjamāne hīne paṇīte suvaṇṇe dubbaṇṇe  sugate duggate yathākammūpage satte pajāneyya'nti, sīlesvevassa  paripūrakārī ajjhattaṃ cetosamathamanuyutto anirākatajjhāno  vipassanāya samannāgato brūhetā suññāgārānaṃ. </p>
              <p>[03] 69^b^.^eb^ ``ākaṅkheyya ^a^V1.0045^ea^ ce, bhikkhave, bhikkhu --  `āsavānaṃ khayā anāsavaṃ cetovimuttiṃ paññāvimuttiṃ diṭṭhevadhamme sayaṃ  abhiññā sacchikatvā ^a^P1.0036^ea^ upasampajja ^a^M1.0043^ea^ vihareyya'nti,  sīlesvevassa paripūrakārī ajjhattaṃ cetosamathamanuyutto  anirākatajjhāno vipassanāya samannāgato brūhetā suññāgārānaṃ.</p>
              <p>[03] ``sampannasīlā, bhikkhave, viharatha sampannapātimokkhā;  pātimokkhasaṃvarasaṃvutā viharatha ācāragocarasampannā aṇumattesu vajjesu  bhayadassāvino; samādāya sikkhatha sikkhāpadesū''ti -- iti yaṃ taṃ  vuttaṃ idametaṃ paṭicca vutta''nti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] ākaṅkheyyasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. vatthasuttaṃ </h3n>
            <h4>
              <h4n> </h4n>
              <p>[03] 70^b^.^eb^ evaṃ ^a^T1.0064^ea^ ^a^V1.0046^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``seyyathāpi, bhikkhave, vatthaṃ saṃkiliṭṭhaṃ malaggahitaṃ; tamenaṃ  rajako yasmiṃ yasmiṃ raṅgajāte upasaṃhareyya -- yadi nīlakāya yadi  pītakāya yadi lohitakāya yadi mañjiṭṭhakāya {mañjeṭṭhakāya (sī0 pī0),  mañjeṭṭhikāya (syā0)} durattavaṇṇamevassa  aparisuddhavaṇṇamevassa. taṃ kissa hetu? aparisuddhattā, bhikkhave,  vatthassa. evameva kho, bhikkhave, citte saṃkiliṭṭhe, duggati  pāṭikaṅkhā. seyyathāpi, bhikkhave, vatthaṃ parisuddhaṃ pariyodātaṃ;  tamenaṃ rajako yasmiṃ yasmiṃ raṅgajāte upasaṃhareyya -- yadi nīlakāya  yadi pītakāya yadi lohitakāya yadi mañjiṭṭhakāya --  surattavaṇṇamevassa parisuddhavaṇṇamevassa. taṃ kissa hetu?  parisuddhattā, bhikkhave, vatthassa. evameva kho, bhikkhave, citte  asaṃkiliṭṭhe, sugati pāṭikaṅkhā. </p>
              <p>[03] 71^b^.^eb^ ``katame ca, bhikkhave, cittassa upakkilesā?  abhijjhāvisamalobho cittassa upakkileso, byāpādo cittassa  upakkileso, kodho cittassa upakkileso, upanāho cittassa  upakkileso, makkho ^a^M1.0044^ea^ cittassa upakkileso, paḷāso cittassa  upakkileso, issā ^a^T1.0065^ea^ cittassa upakkileso, macchariyaṃ cittassa  upakkileso, māyā cittassa upakkileso, sāṭheyyaṃ cittassa  upakkileso, thambho cittassa upakkileso, sārambho cittassa  upakkileso, māno cittassa upakkileso, atimāno cittassa  upakkileso, mado cittassa ^a^P1.0037^ea^ upakkileso, pamādo  cittassa upakkileso. </p>
              <p>[03] 72^b^.^eb^ ``sa kho so, bhikkhave, bhikkhu  `abhijjhāvisamalobho cittassa upakkileso'ti -- iti viditvā  abhijjhāvisamalobhaṃ cittassa upakkilesaṃ pajahati; `byāpādo  cittassa upakkileso'ti -- iti viditvā byāpādaṃ cittassa  upakkilesaṃ pajahati ^a^V1.0047^ea^; `kodho cittassa upakkileso'ti -- iti  viditvā kodhaṃ cittassa upakkilesaṃ pajahati; `upanāho cittassa  upakkileso'ti -- iti viditvā upanāhaṃ cittassa upakkilesaṃ pajahati;  `makkho cittassa upakkileso'ti -- iti viditvā makkhaṃ  cittassa upakkilesaṃ pajahati; `paḷāso cittassa upakkileso'ti --  iti viditvā paḷāsaṃ cittassa upakkilesaṃ pajahati; `issā  cittassa upakkileso'ti -- iti viditvā issaṃ cittassa upakkilesaṃ  pajahati; `macchariyaṃ cittassa upakkileso'ti -- iti viditvā  macchariyaṃ cittassa upakkilesaṃ pajahati; `māyā cittassa  upakkileso'ti -- iti viditvā māyaṃ cittassa upakkilesaṃ pajahati;  `sāṭheyyaṃ cittassa upakkileso'ti -- iti viditvā sāṭheyyaṃ  cittassa upakkilesaṃ pajahati; `thambho cittassa upakkileso'ti --  iti viditvā thambhaṃ cittassa upakkilesaṃ pajahati; `sārambho  cittassa upakkileso'ti ^a^T1.0066^ea^ -- iti viditvā sārambhaṃ cittassa  upakkilesaṃ pajahati; `māno cittassa upakkileso'ti -- iti  viditvā mānaṃ cittassa upakkilesaṃ pajahati; `atimāno cittassa  upakkileso'ti -- iti viditvā atimānaṃ cittassa upakkilesaṃ  pajahati; `mado cittassa upakkileso'ti -- iti viditvā madaṃ  cittassa upakkilesaṃ pajahati; `pamādo cittassa upakkileso'ti --  iti viditvā pamādaṃ cittassa upakkilesaṃ pajahati. </p>
              <p>[03] 73^b^.^eb^ ``yato kho {yato ca kho (sī0 syā0)}, bhikkhave, bhikkhuno  `abhijjhāvisamalobho cittassa upakkileso'ti -- iti viditvā  abhijjhāvisamalobho cittassa upakkileso ^a^M1.0045^ea^ pahīno hoti, `byāpādo  cittassa upakkileso'ti -- iti viditvā byāpādo cittassa  upakkileso pahīno hoti; `kodho cittassa upakkileso'ti -- iti  viditvā kodho cittassa upakkileso pahīno hoti; `upanāho  cittassa upakkileso'ti -- iti viditvā upanāho cittassa  upakkileso pahīno hoti; `makkho cittassa upakkileso'ti --  iti viditvā makkho cittassa upakkileso pahīno hoti; `paḷāso  cittassa upakkileso'ti -- iti viditvā paḷāso cittassa  upakkileso pahīno hoti; `issā cittassa upakkileso'ti -- iti  viditvā issā cittassa upakkileso pahīno hoti; `macchariyaṃ  cittassa upakkileso'ti -- iti viditvā macchariyaṃ cittassa  upakkileso pahīno hoti; `māyā cittassa upakkileso'ti -- iti  viditvā māyā cittassa upakkileso pahīno hoti; `sāṭheyyaṃ  cittassa upakkileso'ti ^a^T1.0067^ea^ -- iti viditvā sāṭheyyaṃ cittassa  upakkileso pahīno hoti; `thambho cittassa upakkileso'ti -- iti  viditvā thambho cittassa upakkileso pahīno hoti; `sārambho  cittassa upakkileso'ti -- iti viditvā sārambho cittassa  upakkileso pahīno ^a^V1.0048^ea^ hoti; `māno cittassa upakkileso'ti -- iti  viditvā māno cittassa upakkileso pahīno hoti; `atimāno  cittassa upakkileso'ti -- iti viditvā atimāno cittassa  upakkileso pahīno hoti; `mado cittassa upakkileso'ti -- iti  viditvā mado cittassa upakkileso pahīno hoti; `pamādo  cittassa upakkileso'ti -- iti viditvā pamādo cittassa  upakkileso pahīno hoti. </p>
              <p>[03] 74^b^.^eb^ ``so buddhe aveccappasādena samannāgato hoti  -- `itipi so bhagavā arahaṃ sammāsambuddho vijjācaraṇasampanno  sugato lokavidū anuttaro purisadammasārathi satthā devamanussānaṃ  buddho bhagavā'ti; dhamme aveccappasādena samannāgato hoti --  `svākkhāto bhagavatā dhammo sandiṭṭhiko akāliko ehipassiko  opaneyyiko paccattaṃ veditabbo viññūhī'ti; saṅghe aveccappasādena  samannāgato hoti -- `suppaṭipanno bhagavato sāvakasaṅgho,  ujuppaṭipanno bhagavato sāvakasaṅgho, ñāyappaṭipanno bhagavato  sāvakasaṅgho, sāmīcippaṭipanno ^a^M1.0046^ea^ bhagavato sāvakasaṅgho, yadidaṃ  cattāri purisayugāni, aṭṭha purisapuggalā. esa bhagavato  sāvakasaṅgho āhuneyyo pāhuneyyo dakkhiṇeyyo añjalikaraṇīyo ^a^T1.0068^ea^,  anuttaraṃ puññakkhettaṃ lokassā'ti. </p>
              <p>[03] 75^b^.^eb^ ``yathodhi {yatodhi (aṭṭhakathāyaṃ pāṭhantaraṃ)} kho panassa cattaṃ hoti vantaṃ muttaṃ  pahīnaṃ paṭinissaṭṭhaṃ, so `buddhe aveccappasādena samannāgatomhī'ti  labhati atthavedaṃ, labhati dhammavedaṃ, labhati dhammūpasaṃhitaṃ pāmojjaṃ.  pamuditassa pīti jāyati, pītimanassa kāyo passambhati,  passaddhakāyo sukhaṃ vedeti, sukhino cittaṃ samādhiyati;  `dhamme...pe0... saṅghe ^a^P1.0038^ea^ aveccappasādena  samannāgatomhī'ti labhati atthavedaṃ, labhati dhammavedaṃ, labhati  dhammūpasaṃhitaṃ pāmojjaṃ; pamuditassa pīti jāyati, pītimanassa  kāyo passambhati, passaddhakāyo sukhaṃ vedeti, sukhino cittaṃ  samādhiyati. `yathodhi kho pana me cattaṃ vantaṃ muttaṃ pahīnaṃ  paṭinissaṭṭha'nti labhati atthavedaṃ, labhati dhammavedaṃ, labhati  dhammūpasaṃhitaṃ pāmojjaṃ; pamuditassa pīti jāyati, pītimanassa  kāyo passambhati, passaddhakāyo sukhaṃ vedeti, sukhino cittaṃ  samādhiyati. </p>
              <p>[03] 76^b^.^eb^ ``sa kho so, bhikkhave, bhikkhu evaṃsīlo  evaṃdhammo evaṃpañño sālīnaṃ cepi piṇḍapātaṃ bhuñjati vicitakāḷakaṃ  anekasūpaṃ anekabyañjanaṃ, nevassa taṃ hoti antarāyāya. seyyathāpi,  bhikkhave, vatthaṃ saṃkiliṭṭhaṃ malaggahitaṃ acchodakaṃ āgamma parisuddhaṃ  hoti pariyodātaṃ ^a^V1.0049^ea^, ukkāmukhaṃ vā panāgamma jātarūpaṃ parisuddhaṃ hoti  pariyodātaṃ, evameva kho, bhikkhave, bhikkhu evaṃsīlo evaṃdhammo  evaṃpañño sālīnaṃ cepi piṇḍapātaṃ bhuñjati vicitakāḷakaṃ anekasūpaṃ  anekabyañjanaṃ ^a^T1.0069^ea^, nevassa taṃ hoti antarāyāya. </p>
              <p>[03] 77^b^.^eb^ ``so mettāsahagatena cetasā ekaṃ disaṃ  pharitvā viharati, tathā dutiyaṃ, tathā tatiyaṃ, tathā catutthaṃ {catutthiṃ (sī0  pī0)}. iti  uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena  cetasā vipulena mahaggatena appamāṇena averena abyāpajjena pharitvā  viharati; karuṇāsahagatena cetasā...pe0... muditāsahagatena  cetasā...pe0... upekkhāsahagatena ^a^M1.0047^ea^ cetasā ekaṃ disaṃ pharitvā viharati,  tathā dutiyaṃ, tathā tatiyaṃ, tathā catutthaṃ. iti uddhamadho tiriyaṃ  sabbadhi sabbattatāya sabbāvantaṃ lokaṃ upekkhāsahagatena cetasā  vipulena mahaggatena appamāṇena averena abyāpajjena pharitvā viharati. </p>
              <p>[03] 78^b^.^eb^ ``so `atthi idaṃ, atthi hīnaṃ, atthi  paṇītaṃ, atthi imassa saññāgatassa uttariṃ nissaraṇa'nti pajānāti.  tassa evaṃ jānato evaṃ passato kāmāsavāpi cittaṃ vimuccati,  bhavāsavāpi cittaṃ vimuccati, avijjāsavāpi cittaṃ vimuccati.  vimuttasmiṃ vimuttamiti ñāṇaṃ hoti. `khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā'ti pajānāti ^a^P1.0039^ea^.  ayaṃ vuccati, bhikkhave -- `bhikkhu sināto antarena  sinānenā'''ti. </p>
              <p>[03] 79^b^.^eb^ tena kho pana samayena sundarikabhāradvājo  brāhmaṇo bhagavato avidūre nisinno hoti. atha kho  sundarikabhāradvājo brāhmaṇo ^a^T1.0070^ea^ bhagavantaṃ etadavoca -- ``gacchati pana  bhavaṃ gotamo bāhukaṃ nadiṃ sināyitu''nti? ``kiṃ, brāhmaṇa,  bāhukāya nadiyā? kiṃ bāhukā nadī karissatī''ti?  ``lokkhasammatā {lokhyasammatā (sī0), mokkhasammatā (pī0)} hi, bho gotama, bāhukā nadī bahujanassa,  puññasammatā hi, bho gotama, bāhukā nadī bahujanassa, bāhukāya  pana nadiyā bahujano pāpakammaṃ kataṃ pavāhetī''ti. atha kho bhagavā  sundarikabhāradvājaṃ brāhmaṇaṃ gāthāhi ajjhabhāsi -- </p>
              <p>[21] ``bāhukaṃ adhikakkañca, gayaṃ sundarikaṃ mapi {sundarikāmapi (sī0 syā0  pī0), sundarikaṃ mahiṃ (itipi)}. </p>
              <p>[27] sarassatiṃ payāgañca, atho bāhumatiṃ nadiṃ. </p>
              <p>[22] niccampi bālo pakkhando {pakkhanno (sī0 syā0 pī0)}, kaṇhakammo na sujjhati.. </p>
              <p>[21] ``kiṃ ^a^V1.0050^ea^ sundarikā karissati, kiṃ payāgā {payāgo (sī0  syā0 pī0)} kiṃ bāhukā  nadī. </p>
              <p>[22] veriṃ katakibbisaṃ naraṃ, na hi naṃ sodhaye pāpakamminaṃ.. </p>
              <p>[21] ``suddhassa ^a^M1.0048^ea^ ve sadā phaggu, suddhassuposatho sadā. </p>
              <p>[27] suddhassa sucikammassa, sadā sampajjate vataṃ. </p>
              <p>[22] idheva sināhi brāhmaṇa, sabbabhūtesu karohi khemataṃ.. </p>
              <p>[21] ``sace musā na bhaṇasi, sace pāṇaṃ na hiṃsasi. </p>
              <p>[27] sace adinnaṃ nādiyasi, saddahāno amaccharī. </p>
              <p>[22] kiṃ kāhasi gayaṃ gantvā, udapānopi te gayā''ti.. </p>
              <p>[03] 80^b^.^eb^ evaṃ ^a^T1.0071^ea^ vutte, sundarikabhāradvājo brāhmaṇo bhagavantaṃ  etadavoca -- ``abhikkantaṃ, bho gotama, abhikkantaṃ, bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya -- cakkhumanto rūpāni dakkhantīti; evamevaṃ bhotā gotamena  anekapariyāyena dhammo pakāsito. esāhaṃ bhavantaṃ gotamaṃ saraṇaṃ  gacchāmi dhammañca bhikkhusaṅghañca. labheyyāhaṃ bhoto gotamassa  santike pabbajjaṃ, labheyyaṃ upasampada''nti. alattha kho  sundarikabhāradvājo brāhmaṇo bhagavato santike pabbajjaṃ, alattha  upasampadaṃ. acirūpasampanno ^a^P1.0040^ea^ kho panāyasmā  bhāradvājo eko vūpakaṭṭho appamatto ātāpī pahitatto viharanto  nacirasseva -- yassatthāya kulaputtā sammadeva agārasmā anagāriyaṃ  pabbajanti tadanuttaraṃ -- brahmacariyapariyosānaṃ diṭṭhevadhamme sayaṃ  abhiññā sacchikatvā upasampajja vihāsi. ``khīṇā jāti, vusitaṃ  brahmacariyaṃ, kataṃ karaṇīyaṃ, nāparaṃ itthattāyā''ti abbhaññāsi.  aññataro kho panāyasmā bhāradvājo arahataṃ ahosīti. </p>
              <p>[06] vatthasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. sallekhasuttaṃ </h3n>
            <h4>
              <h4n> </h4n>
              <p>[03] 81^b^.^eb^ evaṃ ^a^V1.0051^ea^ ^a^T1.0072^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho āyasmā  mahācundo sāyanhasamayaṃ paṭisallānā vuṭṭhito yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho ^a^M1.0049^ea^ āyasmā mahācundo bhagavantaṃ etadavoca -- ``yā imā,  bhante, anekavihitā diṭṭhiyo loke uppajjanti -- attavādapaṭisaṃyuttā  vā lokavādapaṭisaṃyuttā vā -- ādimeva nu kho, bhante, bhikkhuno  manasikaroto evametāsaṃ diṭṭhīnaṃ pahānaṃ hoti, evametāsaṃ diṭṭhīnaṃ  paṭinissaggo hotī''ti? </p>
              <p>[03] 82^b^.^eb^ ``yā imā, cunda, anekavihitā diṭṭhiyo  loke uppajjanti -- attavādapaṭisaṃyuttā vā lokavādapaṭisaṃyuttā vā  -- yattha cetā diṭṭhiyo uppajjanti yattha ca anusenti yattha ca  samudācaranti taṃ `netaṃ mama, nesohamasmi, na me so attā'ti --  evametaṃ yathābhūtaṃ sammappaññā passato evametāsaṃ diṭṭhīnaṃ pahānaṃ hoti,  evametāsaṃ diṭṭhīnaṃ paṭinissaggo hoti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  vivicceva ^a^T1.0073^ea^ kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja vihareyya. tassa  evamassa -- `sallekhena viharāmī'ti. na kho panete, cunda,  ariyassa vinaye sallekhā vuccanti. diṭṭhadhammasukhavihārā ete  ^a^P1.0041^ea^ ariyassa vinaye vuccanti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  vihareyya. tassa evamassa -- `sallekhena viharāmī'ti. na kho  panete, cunda, ariyassa vinaye sallekhā vuccanti.  diṭṭhadhammasukhavihārā ete ariyassa vinaye vuccanti.</p>
              <p>[03] ``ṭhānaṃ ^a^V1.0052^ea^ kho panetaṃ, cunda, vijjati yaṃ idhekacco bhikkhu  pītiyā ca virāgā upekkhako ca vihareyya, sato ca sampajāno  sukhañca kāyena paṭisaṃvedeyya, yaṃ taṃ ariyā ācikkhanti --  `upekkhako satimā sukhavihārī'ti tatiyaṃ jhānaṃ upasampajja vihareyya.  tassa evamassa -- `sallekhena viharāmī'ti. na kho panete,  cunda, ariyassa vinaye sallekhā ^a^T1.0074^ea^ vuccanti. diṭṭhadhammasukhavihārā ete  ariyassa vinaye vuccanti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  sukhassa ca pahānā dukkhassa ca pahānā pubbeva somanassadomanassānaṃ  atthaṅgamā adukkhamasuṃ upekkhāsatipārisuddhiṃ ^a^M1.0050^ea^ catutthaṃ jhānaṃ upasampajja  vihareyya. tassa evamassa -- `sallekhena viharāmī'ti. na kho  panete, cunda, ariyassa vinaye sallekhā vuccanti.  diṭṭhadhammasukhavihārā ete ariyassa vinaye vuccanti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  sabbaso rūpasaññānaṃ samatikkamā, paṭighasaññānaṃ atthaṅgamā,  nānattasaññānaṃ amanasikārā, `ananto ākāso'ti  ākāsānañcāyatanaṃ upasampajja vihareyya. tassa evamassa --  `sallekhena viharāmī'ti. na kho panete, cunda, ariyassa vinaye  sallekhā vuccanti. santā ete vihārā ariyassa vinaye vuccanti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  sabbaso ākāsānañcāyatanaṃ samatikkamma `anantaṃ viññāṇa'nti  viññāṇañcāyatanaṃ upasampajja vihareyya. tassa evamassa --  `sallekhena viharāmī'ti. na kho panete, cunda, ariyassa vinaye  sallekhā vuccanti. santā ete vihārā ariyassa vinaye vuccanti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  sabbaso viññāṇañcāyatanaṃ samatikkamma `natthi kiñcī'ti  ākiñcaññāyatanaṃ upasampajja vihareyya. tassa evamassa --  `sallekhena viharāmī'ti. na kho panete, cunda, ariyassa vinaye  sallekhā ^a^T1.0075^ea^ vuccanti. santā ete vihārā ariyassa vinaye vuccanti.</p>
              <p>[03] ``ṭhānaṃ kho panetaṃ, cunda, vijjati yaṃ idhekacco bhikkhu  sabbaso ākiñcaññāyatanaṃ samatikkamma nevasaññānāsaññāyatanaṃ  upasampajja vihareyya. tassa evamassa -- `sallekhena viharāmī'ti ^a^V1.0053^ea^.  na ^a^P1.0042^ea^ kho panete, cunda, ariyassa vinaye sallekhā  vuccanti. santā ete vihārā ariyassa vinaye vuccanti. </p>
              <p>[03] 83^b^.^eb^ ``idha kho pana vo, cunda, sallekho karaṇīyo.  `pare vihiṃsakā bhavissanti, mayamettha avihiṃsakā bhavissāmā'ti  sallekho karaṇīyo. `pare pāṇātipātī bhavissanti, mayamettha  pāṇātipātā paṭiviratā bhavissāmā'ti sallekho karaṇīyo. `pare  adinnādāyī bhavissanti, mayamettha adinnādānā paṭiviratā  bhavissāmā'ti sallekho karaṇīyo. `pare ^a^M1.0051^ea^ abrahmacārī bhavissanti,  mayamettha brahmacārī bhavissāmā'ti sallekho karaṇīyo. `pare  musāvādī bhavissanti, mayamettha musāvādā paṭiviratā bhavissāmā'ti  sallekho karaṇīyo. `pare pisuṇavācā {pisuṇā vācā (sī0 pī0)} bhavissanti, mayamettha  pisuṇāya vācāya paṭiviratā bhavissāmā'ti sallekho karaṇīyo.  `pare pharusavācā {pharusā vācā (sī0 pī0)} bhavissanti, mayamettha pharusāya vācāya paṭiviratā  bhavissāmā'ti sallekho karaṇīyo. `pare samphappalāpī bhavissanti,  mayamettha samphappalāpā paṭiviratā bhavissāmā'ti sallekho karaṇīyo.  `pare abhijjhālū bhavissanti, mayamettha anabhijjhālū  bhavissāmā'ti sallekho karaṇīyo. `pare byāpannacittā bhavissanti,  mayamettha abyāpannacittā bhavissāmā'ti sallekho karaṇīyo. `pare  micchādiṭṭhī bhavissanti, mayamettha sammādiṭṭhī bhavissāmā'ti sallekho  karaṇīyo. `pare micchāsaṅkappā ^a^T1.0076^ea^ bhavissanti, mayamettha sammāsaṅkappā  bhavissāmā'ti sallekho karaṇīyo. `pare micchāvācā bhavissanti,  mayamettha sammāvācā bhavissāmā'ti sallekho karaṇīyo. `pare  micchākammantā bhavissanti, mayamettha sammākammantā bhavissāmā'ti  sallekho karaṇīyo. `pare micchāājīvā bhavissanti, mayamettha  sammāājīvā bhavissāmā'ti sallekho karaṇīyo. `pare  micchāvāyāmā bhavissanti, mayamettha sammāvāyāmā bhavissāmā'ti  sallekho karaṇīyo. `pare micchāsatī bhavissanti, mayamettha  sammāsatī bhavissāmā'ti sallekho karaṇīyo. `pare micchāsamādhi  bhavissanti, mayamettha sammāsamādhī bhavissāmā'ti sallekho karaṇīyo.  `pare micchāñāṇī bhavissanti, mayamettha sammāñāṇī  bhavissāmā'ti sallekho karaṇīyo. `pare micchāvimuttī  bhavissanti, mayamettha sammāvimuttī bhavissāmā'ti sallekho karaṇīyo.</p>
              <p>[03] ```pare thīnamiddhapariyuṭṭhitā bhavissanti, mayamettha  vigatathīnamiddhā bhavissāmā'ti sallekho karaṇīyo ^a^V1.0054^ea^. `pare uddhatā  bhavissanti, mayamettha anuddhatā bhavissāmā'ti sallekho karaṇīyo.  `pare vicikicchī {vecikicchī (sī0 pī0 ka0)} bhavissanti, mayamettha tiṇṇavicikicchā  bhavissāmā'ti sallekho karaṇīyo. `pare kodhanā bhavissanti,  mayamettha akkodhanā bhavissāmā'ti sallekho karaṇīyo. `pare  upanāhī bhavissanti, mayamettha anupanāhī bhavissāmā'ti sallekho  karaṇīyo. `pare ^a^P1.0043^ea^ makkhī bhavissanti ^a^M1.0052^ea^, mayamettha  amakkhī bhavissāmā'ti sallekho karaṇīyo. `pare ^a^T1.0077^ea^ paḷāsī  bhavissanti, mayamettha apaḷāsī bhavissāmā'ti sallekho karaṇīyo.  `pare issukī bhavissanti, mayamettha anissukī bhavissāmā'ti  sallekho karaṇīyo. `pare maccharī bhavissanti, mayamettha amaccharī  bhavissāmā'ti sallekho karaṇīyo. `pare saṭhā bhavissanti,  mayamettha asaṭhā bhavissāmā'ti sallekho karaṇīyo. `pare māyāvī  bhavissanti, mayamettha amāyāvī bhavissāmā'ti sallekho karaṇīyo.  `pare thaddhā bhavissanti, mayamettha atthaddhā bhavissāmā'ti sallekho  karaṇīyo. `pare atimānī bhavissanti, mayamettha anatimānī  bhavissāmā'ti sallekho karaṇīyo. `pare dubbacā bhavissanti,  mayamettha suvacā bhavissāmā'ti sallekho karaṇīyo. `pare pāpamittā  bhavissanti, mayamettha kalyāṇamittā bhavissāmā'ti sallekho  karaṇīyo. `pare pamattā bhavissanti, mayamettha appamattā  bhavissāmā'ti sallekho karaṇīyo. `pare assaddhā bhavissanti,  mayamettha saddhā bhavissāmā'ti sallekho karaṇīyo. `pare ahirikā  bhavissanti, mayamettha hirimanā bhavissāmā'ti sallekho karaṇīyo.  `pare anottāpī {anottappī (ka0)} bhavissanti, mayamettha ottāpī bhavissāmā'ti  sallekho karaṇīyo. `pare appassutā bhavissanti, mayamettha  bahussutā bhavissāmā'ti sallekho karaṇīyo. `pare kusītā  bhavissanti, mayamettha āraddhavīriyā bhavissāmā'ti sallekho  karaṇīyo. `pare muṭṭhassatī bhavissanti, mayamettha upaṭṭhitassatī  bhavissāmā'ti ^a^T1.0078^ea^ sallekho karaṇīyo. `pare duppaññā bhavissanti,  mayamettha paññāsampannā bhavissāmā'ti sallekho karaṇīyo. `pare  sandiṭṭhiparāmāsī ādhānaggāhī duppaṭinissaggī bhavissanti, mayamettha  asandiṭṭhiparāmāsī anādhānaggāhī suppaṭinissaggī bhavissāmā'ti  sallekho karaṇīyo. </p>
              <p>[03] 84^b^.^eb^ ``cittuppādampi kho ahaṃ, cunda, kusalesu  dhammesu bahukāraṃ {bahūpakāraṃ (ka0)} vadāmi, ko pana vādo kāyena vācāya  anuvidhīyanāsu! tasmātiha, cunda, `pare vihiṃsakā bhavissanti,  mayamettha avihiṃsakā bhavissāmā'ti cittaṃ uppādetabbaṃ. `pare  pāṇātipātī bhavissanti, mayamettha pāṇātipātā paṭiviratā ^a^M1.0053^ea^  bhavissāmā'ti cittaṃ uppādetabbaṃ...`pare sandiṭṭhiparāmāsī ^a^V1.0055^ea^   ādhānaggāhī duppaṭinissaggī bhavissanti, mayamettha  asandiṭṭhiparāmāsī anādhānaggāhī suppaṭinissaggī bhavissāmā'ti  cittaṃ uppādetabbaṃ. </p>
              <p>[03] 85^b^.^eb^ ``seyyathāpi, cunda, visamo maggo assa,  tassa {maggo tassāssa (sī0 syā0 pī0)} añño samo maggo parikkamanāya; seyyathā vā pana, cunda,  visamaṃ titthaṃ assa, tassa aññaṃ samaṃ titthaṃ parikkamanāya; evameva  ^a^P1.0044^ea^ kho, cunda, vihiṃsakassa purisapuggalassa  avihiṃsā hoti parikkamanāya, pāṇātipātissa purisapuggalassa  pāṇātipātā veramaṇī hoti parikkamanāya, adinnādāyissa  purisapuggalassa adinnādānā veramaṇī hoti parikkamanāya,  abrahmacārissa purisapuggalassa abrahmacariyā veramaṇī hoti  parikkamanāya ^a^T1.0079^ea^, musāvādissa purisapuggalassa musāvādā veramaṇī hoti  parikkamanāya, pisuṇavācassa purisapuggalassa pisuṇāya vācāya veramaṇī  hoti parikkamanāya, pharusavācassa purisapuggalassa pharusāya vācāya  veramaṇī hoti parikkamanāya, samphappalāpissa purisapuggalassa  samphappalāpā veramaṇī hoti parikkamanāya, abhijjhālussa  purisapuggalassa anabhijjhā hoti parikkamanāya, byāpannacittassa  purisapuggalassa abyāpādo hoti parikkamanāya, micchādiṭṭhissa  purisapuggalassa sammādiṭṭhi hoti parikkamanāya, micchāsaṅkappassa  purisapuggalassa sammāsaṅkappo hoti parikkamanāya, micchāvācassa  purisapuggalassa sammāvācā hoti parikkamanāya, micchākammantassa  purisapuggalassa sammākammanto hoti parikkamanāya, micchāājīvassa  purisapuggalassa sammāājīvo hoti parikkamanāya, micchāvāyāmassa  purisapuggalassa sammāvāyāmo hoti parikkamanāya, micchāsatissa  purisapuggalassa sammāsati hoti parikkamanāya, micchāsamādhissa  purisapuggalassa sammāsamādhi hoti parikkamanāya, micchāñāṇissa  purisapuggalassa sammāñāṇaṃ hoti parikkamanāya, micchāvimuttissa  purisapuggalassa sammāvimutti hoti parikkamanāya.</p>
              <p>[03] ``thīnamiddhapariyuṭṭhitassa purisapuggalassa vigatathinamiddhatā  hoti parikkamanāya, uddhatassa purisapuggalassa anuddhaccaṃ ^a^T1.0080^ea^ hoti  parikkamanāya, vicikicchissa purisapuggalassa tiṇṇavicikicchatā  hoti parikkamanāya, kodhanassa purisapuggalassa ^a^M1.0054^ea^ akkodho hoti  parikkamanāya, upanāhissa purisapuggalassa anupanāho hoti  parikkamanāya, makkhissa purisapuggalassa amakkho hoti parikkamanāya,  paḷāsissa purisapuggalassa apaḷāso hoti parikkamanāya ^a^V1.0056^ea^, issukissa  purisapuggalassa anissukitā hoti parikkamanāya, maccharissa  purisapuggalassa amacchariyaṃ hoti parikkamanāya, saṭhassa  purisapuggalassa asāṭheyyaṃ hoti parikkamanāya, māyāvissa  purisapuggalassa amāyā {amāyāvitā (ka0)} hoti parikkamanāya, thaddhassa purisapuggalassa  atthaddhiyaṃ hoti parikkamanāya, atimānissa purisapuggalassa  anatimāno hoti parikkamanāya, dubbacassa purisapuggalassa  sovacassatā hoti parikkamanāya, pāpamittassa purisapuggalassa  kalyāṇamittatā hoti parikkamanāya, pamattassa purisapuggalassa  appamādo hoti parikkamanāya, assaddhassa purisapuggalassa saddhā hoti  parikkamanāya, ahirikassa purisapuggalassa hirī hoti parikkamanāya,  anottāpissa purisapuggalassa ottappaṃ hoti parikkamanāya,  appassutassa purisapuggalassa bāhusaccaṃ hoti parikkamanāya, kusītassa  purisapuggalassa vīriyārambho hoti parikkamanāya, muṭṭhassatissa  purisapuggalassa upaṭṭhitassatitā hoti parikkamanāya, duppaññassa  purisapuggalassa paññāsampadā hoti parikkamanāya ^a^T1.0081^ea^,  sandiṭṭhiparāmāsi-ādhānaggāhi-duppaṭinissaggissa purisapuggalassa  asandiṭṭhiparāmāsianādhānaggāhi-suppaṭinissaggitā hoti  parikkamanāya. </p>
              <p>[03] 86^b^.^eb^ ``seyyathāpi, cunda, ye keci akusalā dhammā  sabbe te adhobhāgaṅgamanīyā {adhobhāvaṅgamanīyā (sī0 syā0 pī0)}, ye keci kusalā dhammā sabbe te  uparibhāgaṅgamanīyā {uparibhāvaṅgamanīyā (sī0 syā0 pī0)}, evameva kho, cunda, vihiṃsakassa  purisapuggalassa avihiṃsā hoti uparibhāgāya {uparibhāvāya (sī0 syā0 ka0)}, pāṇātipātissa  purisapuggalassa pāṇātipātā veramaṇī hoti uparibhāgāya...pe0...  sandiṭṭhiparāmāsi-ādhānaggāhi-duppaṭinissaggissa ^a^P1.0045^ea^  purisapuggalassa asandiṭṭhiparāmāsi-anādhānaggāhi-suppaṭinissaggitā  hoti uparibhāgāya. </p>
              <p>[03] 87^b^.^eb^ ``so vata, cunda, attanā palipapalipanno  paraṃ palipapalipannaṃ uddharissatīti netaṃ ṭhānaṃ vijjati. so vata,  cunda, attanā apalipapalipanno paraṃ ^a^M1.0055^ea^ palipapalipannaṃ uddharissatīti  ṭhānametaṃ vijjati. so vata, cunda, attanā adanto avinīto  aparinibbuto paraṃ damessati vinessati parinibbāpessatīti netaṃ  ṭhānaṃ vijjati. so vata ^a^V1.0057^ea^, cunda, attanā danto vinīto  parinibbuto paraṃ damessati vinessati parinibbāpessatīti ṭhānametaṃ  vijjati. evameva kho, cunda, vihiṃsakassa purisapuggalassa  avihiṃsā hoti parinibbānāya, pāṇātipātissa purisapuggalassa  pāṇātipātā veramaṇī hoti parinibbānāya. adinnādāyissa  purisapuggalassa adinnādānā veramaṇī ^a^T1.0082^ea^ hoti parinibbānāya.  abrahmacārissa purisapuggalassa abrahmacariyā veramaṇī hoti  parinibbānāya. musāvādissa purisapuggalassa musāvādā veramaṇī  hoti parinibbānāya. pisuṇavācassa purisapuggalassa pisuṇāya  vācāya veramaṇī hoti parinibbānāya. pharusavācassa  purisapuggalassa pharusāya vācāya veramaṇī hoti parinibbānāya.  samphappalāpissa purisapuggalassa samphappalāpā veramaṇī hoti  parinibbānāya. abhijjhālussa purisapuggalassa anabhijjhā hoti  parinibbānāya. byāpannacittassa purisapuggalassa abyāpādo hoti  parinibbānāya. micchādiṭṭhissa purisapuggalassa sammādiṭṭhi hoti  parinibbānāya. micchāsaṅkappassa purisapuggalassa sammāsaṅkappo  hoti parinibbānāya. micchāvācassa purisapuggalassa sammāvācā  hoti parinibbānāya. micchākammantassa purisapuggalassa  sammākammanto hoti parinibbānāya. micchāājīvassa  purisapuggalassa sammāājīvo hoti parinibbānāya.  micchāvāyāmassa purisapuggalassa sammāvāyāmo hoti parinibbānāya.  micchāsatissa purisapuggalassa sammāsati hoti parinibbānāya.  micchāsamādhissa purisapuggalassa sammāsamādhi hoti parinibbānāya.  micchāñāṇissa purisapuggalassa sammāñāṇaṃ hoti parinibbānāya.  micchāvimuttissa purisapuggalassa sammāvimutti hoti  parinibbānāya.</p>
              <p>[03] ``thīnamiddhapariyuṭṭhitassa ^a^T1.0083^ea^ purisapuggalassa vigatathinamiddhatā  hoti parinibbānāya. uddhatassa purisapuggalassa anuddhaccaṃ hoti  parinibbānāya. vicikicchissa purisapuggalassa  tiṇṇavicikicchatā hoti parinibbānāya. kodhanassa  purisapuggalassa akkodho hoti parinibbānāya. upanāhissa  purisapuggalassa anupanāho hoti parinibbānāya. makkhissa  purisapuggalassa amakkho hoti parinibbānāya. paḷāsissa  purisapuggalassa apaḷāso ^a^M1.0056^ea^ hoti parinibbānāya. issukissa  purisapuggalassa anissukitā hoti parinibbānāya. maccharissa  purisapuggalassa amacchariyaṃ hoti parinibbānāya. saṭhassa  purisapuggalassa asāṭheyyaṃ hoti parinibbānāya. māyāvissa  purisapuggalassa amāyā hoti parinibbānāya. thaddhassa  purisapuggalassa atthaddhiyaṃ hoti parinibbānāya. atimānissa  purisapuggalassa anatimāno hoti parinibbānāya. dubbacassa  purisapuggalassa sovacassatā hoti parinibbānāya. pāpamittassa  purisapuggalassa kalyāṇamittatā hoti parinibbānāya. pamattassa  purisapuggalassa appamādo ^a^V1.0058^ea^ hoti parinibbānāya. assaddhassa  purisapuggalassa saddhā hoti parinibbānāya. ahirikassa  purisapuggalassa hirī hoti parinibbānāya. anottāpissa  purisapuggalassa ottappaṃ hoti parinibbānāya. appassutassa  purisapuggalassa bāhusaccaṃ hoti parinibbānāya. kusītassa  purisapuggalassa vīriyārambho hoti parinibbānāya. muṭṭhassatissa  purisapuggalassa ^a^T1.0084^ea^ upaṭṭhitassatitā hoti parinibbānāya. duppaññassa  purisapuggalass ^a^P1.0046^ea^ paññāsampadā hoti parinibbānāya.  sandiṭṭhiparāmāsi-ādhānaggāhi-duppaṭinissaggissa purisapuggalassa  asandiṭṭhiparāmāsi-anādhānaggāhi-suppaṭinissaggitā hoti  parinibbānāya. </p>
              <p>[03] 88^b^.^eb^ ``iti kho, cunda, desito mayā sallekhapariyāyo,  desito cittuppādapariyāyo, desito parikkamanapariyāyo, desito  uparibhāgapariyāyo, desito parinibbānapariyāyo. yaṃ kho, cunda,  satthārā karaṇīyaṃ sāvakānaṃ hitesinā anukampakena anukampaṃ  upādāya, kataṃ vo taṃ mayā. `etāni, cunda, rukkhamūlāni, etāni  suññāgārāni, jhāyatha, cunda, mā pamādattha, mā pacchāvippaṭisārino  ahuvattha' -- ayaṃ kho amhākaṃ anusāsanī''ti. </p>
              <p>[01] idamavoca bhagavā. attamano āyasmā mahācundo  bhagavato bhāsitaṃ abhinandīti. </p>
              <p>[21] catuttālīsapadā vuttā, sandhayo pañca desitā. </p>
              <p>[22] sallekho nāma suttanto, gambhīro sāgarūpamoti.. </p>
              <p>[06] sallekhasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. sammādiṭṭhisuttaṃ </h3n>
            <h4>
              <h4n> </h4n>
              <p>[03] 89^b^.^eb^ evaṃ ^a^T1.0085^ea^ ^a^M1.0057^ea^ ^a^V1.0059^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho āyasmā  sāriputto bhikkhū āmantesi -- ``āvuso bhikkhave''ti.  ``āvuso''ti kho te bhikkhū āyasmato sāriputtassa paccassosuṃ.  āyasmā sāriputto etadavoca --</p>
              <p>[03] ```sammādiṭṭhi {sammādiṭṭhī (sī0 syā0)} sammādiṭṭhī'ti, āvuso, vuccati. kittāvatā  nu kho, āvuso, ariyasāvako sammādiṭṭhi hoti, ujugatāssa diṭṭhi,  dhamme aveccappasādena samannāgato, āgato imaṃ saddhamma''nti?</p>
              <p>[03] ``dūratopi kho mayaṃ, āvuso, āgaccheyyāma āyasmato  sāriputtassa santike etassa bhāsitassa atthamaññātuṃ. sādhu  vatāyasmantaṃyeva sāriputtaṃ paṭibhātu etassa bhāsitassa attho.  āyasmato sāriputtassa sutvā bhikkhū dhāressantī''ti. ``tena hi,  āvuso, suṇātha, sādhukaṃ manasi karotha, bhāsissāmī''ti.  ``evamāvuso''ti kho te bhikkhū āyasmato sāriputtassa paccassosuṃ.  āyasmā sāriputto etadavoca --</p>
              <p>[03] ``yato kho, āvuso, ariyasāvako akusalañca pajānāti,  akusalamūlañca pajānāti, kusalañca pajānāti, kusalamūlañca  pajānāti ^a^P1.0047^ea^ -- ettāvatāpi kho, āvuso,  ariyasāvako sammādiṭṭhi hoti, ujugatāssa diṭṭhi, dhamme  aveccappasādena ^a^T1.0086^ea^ samannāgato, āgato imaṃ saddhammaṃ. katamaṃ panāvuso,  akusalaṃ, katamaṃ akusalamūlaṃ, katamaṃ kusalaṃ, katamaṃ kusalamūlaṃ?  pāṇātipāto kho, āvuso, akusalaṃ, adinnādānaṃ akusalaṃ,  kāmesumicchācāro akusalaṃ, musāvādo akusalaṃ, pisuṇā vācā {pisuṇavācā  (ka0)}  akusalaṃ, pharusā vācā {pharusavācā (ka0)} akusalaṃ, samphappalāpo akusalaṃ, abhijjhā  akusalaṃ, byāpādo akusalaṃ, micchādiṭṭhi akusalaṃ -- idaṃ  vuccatāvuso akusalaṃ. katamañcāvuso, akusalamūlaṃ? lobho  akusalamūlaṃ, doso akusalamūlaṃ, moho akusalamūlaṃ -- idaṃ  vuccatāvuso, akusalamūlaṃ.</p>
              <p>[03] ``katamañcāvuso ^a^M1.0058^ea^ ^a^V1.0060^ea^, kusalaṃ? pāṇātipātā veramaṇī kusalaṃ,  adinnādānā veramaṇī kusalaṃ, kāmesumicchācārā veramaṇī kusalaṃ,  musāvādā veramaṇī kusalaṃ, pisuṇāya vācāya veramaṇī kusalaṃ,  pharusāya vācāya veramaṇī kusalaṃ, samphappalāpā veramaṇī kusalaṃ,  anabhijjhā kusalaṃ, abyāpādo kusalaṃ, sammādiṭṭhi kusalaṃ -- idaṃ  vuccatāvuso, kusalaṃ. katamañcāvuso, kusalamūlaṃ? alobho  kusalamūlaṃ, adoso kusalamūlaṃ, amoho kusalamūlaṃ -- idaṃ  vuccatāvuso, kusalamūlaṃ.</p>
              <p>[03] ``yato kho, āvuso, ariyasāvako evaṃ akusalaṃ pajānāti,  evaṃ akusalamūlaṃ pajānāti, evaṃ kusalaṃ pajānāti, evaṃ kusalamūlaṃ  pajānāti, so sabbaso rāgānusayaṃ pahāya, paṭighānusayaṃ  paṭivinodetvā, `asmī'ti diṭṭhimānānusayaṃ samūhanitvā, avijjaṃ  pahāya vijjaṃ uppādetvā, diṭṭhevadhamme dukkhassantakaro hoti --  ettāvatāpi kho, āvuso, ariyasāvako sammādiṭṭhi hoti,  ujugatāssa diṭṭhi, dhamme aveccappasādena ^a^T1.0087^ea^ samannāgato, āgato imaṃ  saddhamma''nti. </p>
              <p>[03] 90^b^.^eb^ ``sādhāvuso''ti kho te bhikkhū āyasmato  sāriputtassa bhāsitaṃ abhinanditvā anumoditvā āyasmantaṃ sāriputtaṃ  uttari {uttariṃ (sī0 syā0 pī0)} pañhaṃ apucchuṃ {apucchiṃsu (syā0)} -- ``siyā panāvuso, aññopi pariyāyo yathā  ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti?</p>
              <p>[03] ``siyā, āvuso. yato kho, āvuso, ariyasāvako  āhārañca pajānāti, āhārasamudayañca pajānāti, āhāranirodhañca  pajānāti, āhāranirodhagāminiṃ paṭipadañca pajānāti -- ettāvatāpi  kho, āvuso, ariyasāvako sammādiṭṭhi hoti, ujugatāssa diṭṭhi,  dhamme aveccappasādena samannāgato, āgato imaṃ ^a^P1.0048^ea^  saddhammaṃ. katamo panāvuso, āhāro, katamo āhārasamudayo, katamo  āhāranirodho, katamā āhāranirodhagāminī paṭipadā? cattārome,  āvuso, āhārā bhūtānaṃ vā sattānaṃ ṭhitiyā, sambhavesīnaṃ vā  anuggahāya. katame cattāro? kabaḷīkāro āhāro oḷāriko ^a^M1.0059^ea^ vā  sukhumo vā, phasso dutiyo, manosañcetanā tatiyā, viññāṇaṃ catutthaṃ.  taṇhāsamudayā āhārasamudayo, taṇhānirodhā āhāranirodho, ayameva  ariyo aṭṭhaṅgiko maggo āhāranirodhagāminī paṭipadā, seyyathidaṃ --  sammādiṭṭhi ^a^V1.0061^ea^ sammāsaṅkappo sammāvācā sammākammanto ^a^T1.0088^ea^,  sammāājīvo sammāvāyāmo sammāsati sammāsamādhi'.</p>
              <p>[03] ``yato kho, āvuso, ariyasāvako evaṃ āhāraṃ pajānāti,  evaṃ āhārasamudayaṃ pajānāti, evaṃ āhāranirodhaṃ pajānāti, evaṃ  āhāranirodhagāminiṃ paṭipadaṃ pajānāti, so sabbaso rāgānusayaṃ  pahāya, paṭighānusayaṃ paṭivinodetvā, `asmī'ti diṭṭhimānānusayaṃ  samūhanitvā, avijjaṃ pahāya vijjaṃ uppādetvā, diṭṭhevadhamme  dukkhassantakaro hoti -- ettāvatāpi kho, āvuso, ariyasāvako  sammādiṭṭhi hoti, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 91^b^.^eb^ ``sādhāvuso''ti kho te bhikkhū āyasmato  sāriputtassa bhāsitaṃ abhinanditvā anumoditvā āyasmantaṃ sāriputtaṃ  uttari pañhaṃ apucchuṃ -- ``siyā panāvuso, aññopi pariyāyo yathā  ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti?</p>
              <p>[03] ``siyā, āvuso. yato kho, āvuso, ariyasāvako  dukkhañca pajānāti, dukkhasamudayañca pajānāti, dukkhanirodhañca  pajānāti, dukkhanirodhagāminiṃ paṭipadañca pajānāti -- ettāvatāpi  kho, āvuso, ariyasāvako sammādiṭṭhi hoti, ujugatāssa diṭṭhi,  dhamme aveccappasādena samannāgato, āgato imaṃ saddhammaṃ. katamaṃ  panāvuso, dukkhaṃ, katamo dukkhasamudayo, katamo dukkhanirodho,  katamā dukkhanirodhagāminī paṭipadā? jātipi dukkhā, jarāpi  dukkhā, maraṇampi dukkhaṃ, sokaparidevadukkhadomanassupāyāsāpi  dukkhā, appiyehi sampayogopi dukkho, piyehi vippayogopi dukkho,  yampicchaṃ na ^a^T1.0089^ea^ labhati tampi dukkhaṃ, saṃkhittena pañcupādānakkhandhā  {pañcupādānakkhandhāpi (ka0)}  dukkhā -- idaṃ vuccatāvuso, dukkhaṃ. katamo cāvuso, dukkhasamudayo?  yāyaṃ taṇhā ^a^M1.0060^ea^ ponobbhavikā nandīrāgasahagatā {ponobhavikā  (sī0 pī0)} tatratatrābhinandinī {nandirāgasahagatā (sī0 pī0)},  seyyathidaṃ, kāmataṇhā bhavataṇhā ^a^P1.0049^ea^ vibhavataṇhā -- ayaṃ  vuccatāvuso, dukkhasamudayo. katamo cāvuso, dukkhanirodho? yo  tassāyeva taṇhāya asesavirāganirodho cāgo paṭinissaggo mutti  anālayo -- ayaṃ vuccatāvuso, dukkhanirodho. katamā cāvuso,  dukkhanirodhagāminī paṭipadā? ayameva ^a^V1.0062^ea^ ariyo aṭṭhaṅgiko maggo,  seyyathidaṃ, sammādiṭṭhi...pe0... sammāsamādhi -- ayaṃ vuccatāvuso,  dukkhanirodhagāminī paṭipadā.</p>
              <p>[03] ``yato kho, āvuso, ariyasāvako evaṃ dukkhaṃ pajānāti,  evaṃ dukkhasamudayaṃ pajānāti, evaṃ dukkhanirodhaṃ pajānāti, evaṃ  dukkhanirodhagāminiṃ paṭipadaṃ pajānāti, so sabbaso rāgānusayaṃ  pahāya, paṭighānusayaṃ paṭivinodetvā, `asmī'ti diṭṭhimānānusayaṃ  samūhanitvā, avijjaṃ pahāya vijjaṃ uppādetvā, diṭṭhevadhamme  dukkhassantakaro hoti -- ettāvatāpi kho, āvuso, ariyasāvako  sammādiṭṭhi hoti, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 92^b^.^eb^ ``sādhāvuso''ti kho te bhikkhū āyasmato  sāriputtassa bhāsitaṃ abhinanditvā anumoditvā āyasmantaṃ sāriputtaṃ  uttari pañhaṃ apucchuṃ -- ``siyā panāvuso, aññopi pariyāyo yathā  ariyasāvako sammādiṭṭhi hoti, ujugatāssa diṭṭhi, dhamme  aveccappasādena ^a^T1.0090^ea^ samannāgato, āgato imaṃ saddhamma''nti?</p>
              <p>[03] ``siyā, āvuso. yato kho, āvuso, ariyasāvako  jarāmaraṇañca pajānāti, jarāmaraṇasamudayañca pajānāti,  jarāmaraṇanirodhañca pajānāti, jarāmaraṇanirodhagāminiṃ paṭipadañca  pajānāti -- ettāvatāpi kho, āvuso, ariyasāvako sammādiṭṭhi  hoti, ujugatāssa diṭṭhi, dhamme aveccappasādena samannāgato, āgato  imaṃ saddhammaṃ. katamaṃ panāvuso, jarāmaraṇaṃ, katamo  jarāmaraṇasamudayo, katamo jarāmaraṇanirodho, katamā  jarāmaraṇanirodhagāminī paṭipadā? yā tesaṃ tesaṃ sattānaṃ tamhi  tamhi sattanikāye jarā jīraṇatā khaṇḍiccaṃ pāliccaṃ valittacatā  āyuno saṃhāni indriyānaṃ paripāko -- ayaṃ vuccatāvuso, jarā.  katamañcāvuso, maraṇaṃ? yā {yaṃ (pī0 ka0), satipaṭṭhānasuttepi} tesaṃ tesaṃ   sattānaṃ ^a^M1.0061^ea^ tamhā tamhā  sattanikāyā cuti cavanatā bhedo antaradhānaṃ maccu maraṇaṃ  kālaṃkiriyā khandhānaṃ bhedo, kaḷevarassa nikkhepo,  jīvitindriyassupacchedo -- idaṃ vuccatāvuso, maraṇaṃ. iti ayañca  jarā idañca maraṇaṃ -- idaṃ vuccatāvuso, jarāmaraṇaṃ. jātisamudayā  jarāmaraṇasamudayo, jātinirodhā jarāmaraṇanirodho, ayameva ariyo  aṭṭhaṅgiko maggo jarāmaraṇanirodhagāminī paṭipadā, seyyathidaṃ --  sammādiṭṭhi...pe0... sammāsamādhi.</p>
              <p>[03] ``yato ^a^V1.0063^ea^ kho, āvuso, ariyasāvako evaṃ jarāmaraṇaṃ  pajānāti, evaṃ jarāmaraṇasamudaṃ pajānāti, evaṃ jarāmaraṇanirodhaṃ  pajānāti, evaṃ ^a^T1.0091^ea^ jarāmaraṇanirodhagāminiṃ paṭipadaṃ pajānāti, so  sabbaso rāgānusayaṃ pahāya...pe0... dukkhassantakaro hoti -- ettāvatāpi  kho, āvuso, ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti. </p>
              <p>[03] 93^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ^a^P1.0050^ea^ ``siyā, āvuso.  yato kho, āvuso, ariyasāvako jātiñca pajānāti,  jātisamudayañca pajānāti, jātinirodhañca pajānāti,  jātinirodhagāminiṃ paṭipadañca pajānāti -- ettāvatāpi kho,  āvuso, ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhammaṃ. katamā panāvuso,  jāti, katamo jātisamudayo, katamo jātinirodho, katamā  jātinirodhagāminī paṭipadā? yā tesaṃ tesaṃ sattānaṃ tamhi tamhi  sattanikāye jāti sañjāti okkanti abhinibbatti khandhānaṃ  pātubhāvo, āyatanānaṃ paṭilābho -- ayaṃ vuccatāvuso, jāti.  bhavasamudayā jātisamudayo, bhavanirodhā jātinirodho, ayameva  ariyo aṭṭhaṅgiko maggo jātinirodhagāminī paṭipadā, seyyathidaṃ --  sammādiṭṭhi...pe0... sammāsamādhi.</p>
              <p>[03] ``yato kho, āvuso, ariyasāvako evaṃ jātiṃ pajānāti,  evaṃ jātisamudayaṃ pajānāti, evaṃ jātinirodhaṃ pajānāti, evaṃ  jātinirodhagāminiṃ paṭipadaṃ pajānāti, so sabbaso rāgānusayaṃ  pahāya...pe0...  dukkhassantakaro hoti -- ettāvatāpi kho, āvuso, ariyasāvako  sammādiṭṭhi ^a^M1.0062^ea^ hoti, ujugatāssa ^a^T1.0092^ea^ diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 94^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako bhavañca pajānāti, bhavasamudayañca pajānāti,  bhavanirodhañca pajānāti, bhavanirodhagāminiṃ paṭipadañca pajānāti --  ettāvatāpi kho, āvuso, ariyasāvako sammādiṭṭhi hoti,  ujugatāssa diṭṭhi, dhamme aveccappasādena samannāgato, āgato imaṃ ^a^V1.0064^ea^   saddhammaṃ. katamo panāvuso, bhavo, katamo bhavasamudayo, katamo  bhavanirodho, katamā bhavanirodhagāminī paṭipadā? tayome, āvuso,  bhavā -- kāmabhavo, rūpabhavo, arūpabhavo. upādānasamudayā  bhavasamudayo, upādānanirodhā bhavanirodho, ayameva ariyo aṭṭhaṅgiko  maggo bhavanirodhagāminī paṭipadā, seyyathidaṃ -- sammādiṭṭhi...pe0...  sammāsamādhi.</p>
              <p>[03] ``yato kho, āvuso, ariyasāvako evaṃ bhavaṃ pajānāti, evaṃ  bhavasamudayaṃ pajānāti, evaṃ bhavanirodhaṃ pajānāti, evaṃ  bhavanirodhagāminiṃ paṭipadaṃ pajānāti, so sabbaso rāgānusayaṃ  pahāya...pe0... dukkhassantakaro hoti. ettāvatāpi kho, āvuso,  ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti. </p>
              <p>[03] 95^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako upādānañca pajānāti, upādānasamudayañca ^a^T1.0093^ea^ pajānāti,  upādānanirodhañca pajānāti, upādānanirodhagāminiṃ paṭipadañca  pajānāti -- ettāvatāpi kho, āvuso, ariyasāvako sammādiṭṭhi  hoti, ujugatāssa diṭṭhi, dhamme aveccappasādena samannāgato, āgato  imaṃ saddhammaṃ. katamaṃ panāvuso, upādānaṃ, katamo upādānasamudayo,  katamo upādānanirodho, katamā upādānanirodhagāminī paṭipadā?  cattārimāni, āvuso, upādānāni ^a^P1.0051^ea^ --  kāmupādānaṃ, diṭṭhupādānaṃ, sīlabbatupādānaṃ, attavādupādānaṃ.  taṇhāsamudayā upādānasamudayo, taṇhānirodhā upādānanirodho,  ayameva ariyo ^a^M1.0063^ea^ aṭṭhaṅgiko maggo upādānanirodhagāminī paṭipadā,  seyyathidaṃ -- sammādiṭṭhi...pe0... sammāsamādhi.</p>
              <p>[03] ``yato kho, āvuso, ariyasāvako evaṃ upādānaṃ pajānāti,  evaṃ upādānasamudayaṃ pajānāti, evaṃ upādānanirodhaṃ pajānāti, evaṃ  upādānanirodhagāminiṃ paṭipadaṃ pajānāti, so sabbaso rāgānusayaṃ  pahāya...pe0...  dukkhassantakaro hoti -- ettāvatāpi kho, āvuso, ariyasāvako  sammādiṭṭhi hoti, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 96^b^.^eb^ ``sādhāvuso''ti ^a^V1.0065^ea^ kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako taṇhañca pajānāti, taṇhāsamudayañca pajānāti,  taṇhānirodhañca pajānāti, taṇhānirodhagāminiṃ paṭipadañca pajānāti  -- ettāvatāpi kho, āvuso, ariyasāvako sammādiṭṭhi hoti,  ujugatāssa diṭṭhi, dhamme aveccappasādena ^a^T1.0094^ea^ samannāgato, āgato imaṃ  saddhammaṃ. katamā panāvuso, taṇhā, katamo taṇhāsamudayo, katamo  taṇhānirodho, katamā taṇhānirodhagāminī paṭipadā? chayime,  āvuso, taṇhākāyā -- rūpataṇhā, saddataṇhā, gandhataṇhā, rasataṇhā,  phoṭṭhabbataṇhā, dhammataṇhā. vedanāsamudayā taṇhāsamudayo,  vedanānirodhā taṇhānirodho, ayameva ariyo aṭṭhaṅgiko maggo  taṇhānirodhagāminī paṭipadā, seyyathidaṃ -- sammādiṭṭhi...pe0...  sammāsamādhi.</p>
              <p>[03] ``yato kho, āvuso, ariyasāvako evaṃ taṇhaṃ pajānāti,  evaṃ taṇhāsamudayaṃ pajānāti, evaṃ taṇhānirodhaṃ pajānāti, evaṃ  taṇhānirodhagāminiṃ paṭipadaṃ pajānāti, so sabbaso rāgānusayaṃ  pahāya...pe0...  dukkhassantakaro hoti -- ettāvatāpi kho, āvuso, ariyasāvako  sammādiṭṭhi hoti, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 97^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako vedanañca pajānāti, vedanāsamudayañca pajānāti,  vedanānirodhañca pajānāti, vedanānirodhagāminiṃ paṭipadañca pajānāti  -- ettāvatāpi kho, āvuso, ariyasāvako ^a^M1.0064^ea^ sammādiṭṭhi hoti,  ujugatāssa diṭṭhi, dhamme aveccappasādena samannāgato, āgato imaṃ  saddhammaṃ. katamā panāvuso, vedanā, katamo vedanāsamudayo, katamo  vedanānirodho, katamā vedanānirodhagāminī ^a^T1.0095^ea^ paṭipadā? chayime,  āvuso, vedanākāyā -- cakkhusamphassajā vedanā, sotasamphassajā  vedanā, ghānasamphassajā vedanā, jivhāsamphassajā vedanā,  kāyasamphassajā vedanā, manosamphassajā vedanā. phassasamudayā  vedanāsamudayo, phassanirodhā vedanānirodho, ayameva ariyo  aṭṭhaṅgiko maggo vedanānirodhagāminī paṭipadā, seyyathidaṃ --  sammādiṭṭhi...pe0... sammāsamādhi.</p>
              <p>[03] ``yato ^a^V1.0066^ea^ ^a^P1.0052^ea^ kho, āvuso, ariyasāvako evaṃ  vedanaṃ pajānāti, evaṃ vedanāsamudayaṃ pajānāti, evaṃ vedanānirodhaṃ  pajānāti, evaṃ vedanānirodhagāminiṃ paṭipadaṃ pajānāti, so sabbaso  rāgānusayaṃ pahāya...pe0... dukkhassantakaro hoti -- ettāvatāpi kho, āvuso,  ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti. </p>
              <p>[03] 98^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako phassañca pajānāti, phassasamudayañca pajānāti,  phassanirodhañca pajānāti, phassanirodhagāminiṃ paṭipadañca pajānāti  -- ettāvatāpi kho, āvuso, ariyasāvako sammādiṭṭhi hoti,  ujugatāssa diṭṭhi, dhamme aveccappasādena samannāgato, āgato imaṃ  saddhammaṃ. katamo panāvuso, phasso, katamo phassasamudayo, katamo  phassanirodho, katamā phassanirodhagāminī paṭipadā? chayime,  āvuso, phassakāyā -- cakkhusamphasso, sotasamphasso ^a^T1.0096^ea^,  ghānasamphasso, jivhāsamphasso, kāyasamphasso, manosamphasso.  saḷāyatanasamudayā phassasamudayo, saḷāyatananirodhā phassanirodho,  ayameva ariyo aṭṭhaṅgiko maggo phassanirodhagāminī paṭipadā,  seyyathidaṃ -- sammādiṭṭhi...pe0... sammāsamādhi.</p>
              <p>[03] ``yato kho, āvuso, ariyasāvako evaṃ phassaṃ pajānāti,  evaṃ phassasamudayaṃ pajānāti, evaṃ phassanirodhaṃ pajānāti, evaṃ  phassanirodhagāminiṃ paṭipadaṃ pajānāti, so sabbaso rāgānusayaṃ  pahāya...pe0... dukkhassantakaro ^a^M1.0065^ea^ hoti -- ettāvatāpi kho,  āvuso, ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti. </p>
              <p>[03] 99^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako saḷāyatanañca pajānāti, saḷāyatanasamudayañca  pajānāti, saḷāyatananirodhañca pajānāti, saḷāyatananirodhagāminiṃ  paṭipadañca pajānāti -- ettāvatāpi kho, āvuso, ariyasāvako  sammādiṭṭhi hoti, ujugatāssa diṭṭhi, dhamme aveccappasādena ^a^V1.0067^ea^   samannāgato, āgato imaṃ saddhammaṃ. katamaṃ panāvuso, saḷāyatanaṃ,  katamo saḷāyatanasamudayo, katamo saḷāyatananirodho, katamā  saḷāyatananirodhagāminī paṭipadā ^a^T1.0097^ea^? chayimāni, āvuso, āyatanāni  -- cakkhāyatanaṃ, sotāyatanaṃ, ghānāyatanaṃ, jivhāyatanaṃ, kāyāyatanaṃ,  manāyatanaṃ. nāmarūpasamudayā saḷāyatanasamudayo, nāmarūpanirodhā  saḷāyatananirodho, ayameva ariyo aṭṭhaṅgiko maggo  saḷāyatananirodhagāminī paṭipadā, seyyathidaṃ -- sammādiṭṭhi...pe0...  sammāsamādhi.</p>
              <p>[03] ``yato kho, āvuso, ariyasāvako evaṃ saḷāyatanaṃ  pajānāti, evaṃ saḷāyatanasamudayaṃ pajānāti, evaṃ saḷāyatananirodhaṃ  pajānāti ^a^P1.0053^ea^, evaṃ saḷāyatananirodhagāminiṃ paṭipadaṃ  pajānāti, so sabbaso rāgānusayaṃ pahāya...pe... dukkhassantakaro hoti --  ettāvatāpi kho, āvuso, ariyasāvako sammādiṭṭhi hoti,  ujugatāssa diṭṭhi, dhamme aveccappasādena samannāgato, āgato imaṃ  saddhamma''nti. </p>
              <p>[03] 100^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako nāmarūpañca pajānāti, nāmarūpasamudayañca pajānāti,  nāmarūpanirodhañca pajānāti, nāmarūpanirodhagāminiṃ paṭipadañca  pajānāti -- ettāvatāpi kho, āvuso, ariyasāvako sammādiṭṭhi  hoti, ujugatāssa diṭṭhi, dhamme aveccappasādena samannāgato, āgato  imaṃ saddhammaṃ. katamaṃ panāvuso, nāmarūpaṃ, katamo nāmarūpasamudayo,  katamo nāmarūpanirodho, katamā nāmarūpanirodhagāminī paṭipadā?  vedanā, saññā, cetanā, phasso, manasikāro ^a^M1.0066^ea^ -- idaṃ vuccatāvuso,  nāmaṃ; cattāri ca mahābhūtāni, catunnañca mahābhūtānaṃ upādāyarūpaṃ --  idaṃ vuccatāvuso, rūpaṃ. iti idañca nāmaṃ idañca rūpaṃ -- idaṃ  vuccatāvuso, nāmarūpaṃ. viññāṇasamudayā nāmarūpasamudayo,  viññāṇanirodhā nāmarūpanirodho, ayameva ariyo aṭṭhaṅgiko maggo  nāmarūpanirodhagāminī paṭipadā, seyyathidaṃ -- sammādiṭṭhi...pe0...  sammāsamādhi.</p>
              <p>[03] ``yato kho, āvuso, ariyasāvako evaṃ ^a^T1.0098^ea^ nāmarūpaṃ pajānāti,  evaṃ nāmarūpasamudayaṃ pajānāti, evaṃ nāmarūpanirodhaṃ pajānāti, evaṃ  nāmarūpanirodhagāminiṃ paṭipadaṃ pajānāti, so sabbaso ^a^V1.0068^ea^ rāgānusayaṃ  pahāya...pe0... dukkhassantakaro hoti -- ettāvatāpi kho, āvuso,  ariyasāvako sammādiṭṭhi hoti, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 101^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako viññāṇañca pajānāti, viññāṇasamudayañca pajānāti,  viññāṇanirodhañca pajānāti, viññāṇanirodhagāminiṃ paṭipadañca  pajānāti -- ettāvatāpi kho, āvuso, ariyasāvako sammādiṭṭhi  hoti, ujugatāssa diṭṭhi, dhamme aveccappasādena samannāgato, āgato  imaṃ saddhammaṃ. katamaṃ panāvuso, viññāṇaṃ, katamo viññāṇasamudayo,  katamo viññāṇanirodho, katamā viññāṇanirodhagāminī paṭipadā?  chayime, āvuso, viññāṇakāyā -- cakkhuviññāṇaṃ, sotaviññāṇaṃ,  ghānaviññāṇaṃ, jivhāviññāṇaṃ, kāyaviññāṇaṃ, manoviññāṇaṃ.  saṅkhārasamudayā viññāṇasamudayo, saṅkhāranirodhā viññāṇanirodho,  ayameva ariyo aṭṭhaṅgiko maggo viññāṇanirodhagāminī paṭipadā,  seyyathidaṃ -- sammādiṭṭhi...pe0... sammāsamādhi.</p>
              <p>[03] ``yato kho, āvuso, ariyasāvako evaṃ viññāṇaṃ pajānāti,  evaṃ viññāṇasamudayaṃ pajānāti, evaṃ viññāṇanirodhaṃ pajānāti, evaṃ  viññāṇanirodhagāminiṃ paṭipadaṃ pajānāti ^a^P1.0054^ea^, so  sabbaso ^a^T1.0099^ea^ rāgānusayaṃ pahāya...pe0... dukkhassantakaro hoti -- ettāvatāpi  kho, āvuso, ariyasāvako sammādiṭṭhi hoti, ujugatāssa diṭṭhi, dhamme  aveccappasādena samannāgato, āgato imaṃ saddhamma''nti. </p>
              <p>[03] 102^b^.^eb^ ``sādhāvuso''ti ^a^M1.0067^ea^ kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako saṅkhāre ca pajānāti, saṅkhārasamudayañca pajānāti,  saṅkhāranirodhañca pajānāti, saṅkhāranirodhagāminiṃ paṭipadañca  pajānāti -- ettāvatāpi kho, āvuso, ariyasāvako sammādiṭṭhi  hoti, ujugatāssa diṭṭhi, dhamme aveccappasādena samannāgato, āgato  imaṃ saddhammaṃ. katame panāvuso, saṅkhārā, katamo saṅkhārasamudayo,  katamo ^a^V1.0069^ea^ saṅkhāranirodho, katamā saṅkhāranirodhagāminī paṭipadā?  tayome, āvuso, saṅkhārā -- kāyasaṅkhāro, vacīsaṅkhāro,  cittasaṅkhāro. avijjāsamudayā saṅkhārasamudayo, avijjānirodhā  saṅkhāranirodho, ayameva ariyo aṭṭhaṅgiko maggo  saṅkhāranirodhagāminī paṭipadā, seyyathidaṃ -- sammādiṭṭhi...pe0...  sammāsamādhi.</p>
              <p>[03] ``yato kho, āvuso, ariyasāvako evaṃ saṅkhāre pajānāti,  evaṃ saṅkhārasamudayaṃ pajānāti, evaṃ saṅkhāranirodhaṃ pajānāti, evaṃ  saṅkhāranirodhagāminiṃ paṭipadaṃ pajānāti, so sabbaso rāgānusayaṃ  pahāya, paṭighānusayaṃ paṭivinodetvā, `asmī'ti diṭṭhimānānusayaṃ  samūhanitvā, avijjaṃ pahāya vijjaṃ uppādetvā, diṭṭheva dhamme  dukkhassantakaro hoti -- ettāvatāpi kho, āvuso, ariyasāvako  sammādiṭṭhi hoti, ujugatāssa ^a^T1.0100^ea^ diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 103^b^.^eb^ ``sādhāvuso''ti kho...pe0... apucchuṃ --  siyā panāvuso...pe0... ``siyā, āvuso. yato kho, āvuso,  ariyasāvako avijjañca pajānāti, avijjāsamudayañca pajānāti,  avijjānirodhañca pajānāti, avijjānirodhagāminiṃ paṭipadañca  pajānāti -- ettāvatāpi kho, āvuso, ariyasāvako sammādiṭṭhi  hoti, ujugatāssa diṭṭhi, dhamme aveccappasādena samannāgato, āgato  imaṃ saddhammaṃ. katamā panāvuso, avijjā, katamo avijjāsamudayo,  katamo avijjānirodho, katamā avijjānirodhagāminī paṭipadā? yaṃ  kho, āvuso, dukkhe aññāṇaṃ, dukkhasamudaye aññāṇaṃ, dukkhanirodhe  aññāṇaṃ, dukkhanirodhagāminiyā paṭipadāya aññāṇaṃ -- ayaṃ  vuccatāvuso, avijjā. āsavasamudayā avijjāsamudayo,  āsavanirodhā avijjānirodho, ayameva ariyo aṭṭhaṅgiko maggo  avijjānirodhagāminī paṭipadā, seyyathidaṃ -- sammādiṭṭhi...pe0...  sammāsamādhi.</p>
              <p>[03] ``yato ^a^M1.0068^ea^ kho, āvuso, ariyasāvako evaṃ avijjaṃ pajānāti,  evaṃ avijjāsamudayaṃ pajānāti, evaṃ avijjānirodhaṃ pajānāti, evaṃ  avijjānirodhagāminiṃ paṭipadaṃ pajānāti, so sabbaso rāgānusayaṃ  pahāya, paṭighānusayaṃ paṭivinodetvā, `asmī'ti diṭṭhimānānusayaṃ  samūhanitvā, avijjaṃ pahāya vijjaṃ uppādetvā, diṭṭheva dhamme  dukkhassantakaro hoti -- ettāvatāpi kho, āvuso, ariyasāvako ^a^T1.0101^ea^  sammādiṭṭhi hoti, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti. </p>
              <p>[03] 104^b^.^eb^ ``sādhāvuso''ti ^a^V1.0070^ea^ kho te bhikkhū āyasmato  sāriputtassa bhāsitaṃ abhinanditvā anumoditvā āyasmantaṃ sāriputtaṃ  uttari pañhaṃ apucchuṃ -- ``siyā panāvuso, aññopi pariyāyo  ^a^P1.0055^ea^ yathā ariyasāvako sammādiṭṭhi hoti, ujugatāssa  diṭṭhi, dhamme aveccappasādena samannāgato, āgato imaṃ saddhamma''nti?</p>
              <p>[03] ``siyā, āvuso. yato kho, āvuso, ariyasāvako  āsavañca pajānāti, āsavasamudayañca pajānāti, āsavanirodhañca  pajānāti, āsavanirodhagāminiṃ paṭipadañca pajānāti -- ettāvatāpi  kho, āvuso, ariyasāvako sammādiṭṭhi hoti, ujugatāssa diṭṭhi,  dhamme aveccappasādena samannāgato, āgato imaṃ saddhammaṃ. katamo  panāvuso, āsavo, katamo āsavasamudayo, katamo āsavanirodho,  katamā āsavanirodhagāminī paṭipadāti? tayome, āvuso, āsavā  -- kāmāsavo, bhavāsavo, avijjāsavo. avijjāsamudayā  āsavasamudayo, avijjānirodhā āsavanirodho, ayameva ariyo  aṭṭhaṅgiko maggo āsavanirodhagāminī paṭipadā, seyyathidaṃ --  sammādiṭṭhi...pe0... sammāsamādhi.</p>
              <p>[03] ``yato kho, āvuso, ariyasāvako evaṃ āsavaṃ pajānāti,  evaṃ āsavasamudayaṃ pajānāti, evaṃ āsavanirodhaṃ ^a^T1.0102^ea^ pajānāti, evaṃ  āsavanirodhagāminiṃ paṭipadaṃ pajānāti, so sabbaso rāgānusayaṃ  pahāya, paṭighānusayaṃ paṭivinodetvā, `asmī'ti diṭṭhimānānusayaṃ  samūhanitvā, avijjaṃ pahāya vijjaṃ uppādetvā, diṭṭheva dhamme  dukkhassantakaro hoti -- ettāvatāpi kho, āvuso, ariyasāvako  sammādiṭṭhi hoti ^a^M1.0069^ea^, ujugatāssa diṭṭhi, dhamme aveccappasādena  samannāgato, āgato imaṃ saddhamma''nti.</p>
              <p>[03] idamavocāyasmā sāriputto. attamanā te bhikkhū āyasmato  sāriputtassa bhāsitaṃ abhinandunti. </p>
              <p>[06] sammādiṭṭhisuttaṃ niṭṭhitaṃ navamaṃ. {ito paraṃ kesuci potthakesu imāpi gāthāyo</p>
              <p>[03] evaṃ dissanti --</p>
              <p>[03] dukkhaṃ jarāmaraṇaṃ upādānaṃ, saḷāyatanaṃ nāmarūpaṃ.  viññāṇaṃ yā sā pare, katamā panāvuso padānaṃ..</p>
              <p>[03] kiṃ jāti taṇhā ca vedanā, avijjāya catukkanayo.  cattāri pare katamā, panāvuso padānaṃ kevalaṃ..</p>
              <p>[03] āhāro ca bhavo phasso, saṅkhāro āsavapañcamo.  yāva pañca pare katamā, panāvuso padānaṃ kiṃ..</p>
              <p>[03] katamanti chabbidhā vuttaṃ, katamāni catubbidhāni.  katamo pañcavidho vutto, sabbesaṃ ekasaṅkhānaṃ pañcanayapadāni cāti.. } </p>
            </h4>
          </h3>
          <h3>
            <h3n> 10. mahāsatipaṭṭhānasuttaṃ </h3n>
            <h4>
              <h4n> </h4n>
              <p>[03] 105^b^.^eb^ evaṃ ^a^M1.0070^ea^ ^a^V1.0071^ea^ ^a^T1.0103^ea^ me sutaṃ -- ekaṃ samayaṃ bhagavā kurūsu  viharati kammāsadhammaṃ nāma kurūnaṃ nigamo. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- </p>
            </h4>
            <h4>
              <h4n> uddeso </h4n>
              <p>[03] 106^b^.^eb^ ``ekāyano ayaṃ, bhikkhave, maggo sattānaṃ  visuddhiyā, sokaparidevānaṃ ^a^P1.0056^ea^ {pariddavānaṃ (sī0 pī0)} samatikkamāya,  dukkhadomanassānaṃ atthaṅgamāya, ñāyassa adhigamāya, nibbānassa  sacchikiriyāya, yadidaṃ cattāro satipaṭṭhānā. </p>
              <p>[01] ``katame cattāro? idha, bhikkhave, bhikkhu kāye  kāyānupassī viharati ātāpī sampajāno satimā, vineyya loke  abhijjhādomanassaṃ; vedanāsu vedanānupassī viharati ātāpī  sampajāno satimā, vineyya loke abhijjhādomanassaṃ; citte  cittānupassī viharati ātāpī sampajāno satimā, vineyya loke  abhijjhādomanassaṃ; dhammesu dhammānupassī viharati ātāpī  sampajāno satimā, vineyya loke abhijjhādomanassaṃ. </p>
              <p>[06] uddeso niṭṭhito. </p>
            </h4>
            <h4>
              <h4n> kāyānupassanā ānāpānapabbaṃ </h4n>
              <p>[03] 107^b^.^eb^ ``kathañca, bhikkhave, bhikkhu kāye  kāyānupassī viharati? idha, bhikkhave, bhikkhu araññagato vā  rukkhamūlagato vā suññāgāragato vā nisīdati, pallaṅkaṃ ābhujitvā,  ujuṃ kāyaṃ paṇidhāya, parimukhaṃ satiṃ upaṭṭhapetvā. so satova  assasati, satova {sato (sī0 syā0)} passasati. dīghaṃ ^a^T1.0104^ea^ vā assasanto `dīghaṃ  assasāmī'ti pajānāti, dīghaṃ vā passasanto `dīghaṃ passasāmī'ti  pajānāti, rassaṃ vā assasanto `rassaṃ assasāmī'ti pajānāti,  rassaṃ vā passasanto ^a^V1.0072^ea^ `rassaṃ passasāmī'ti pajānāti,  `sabbakāyapaṭisaṃvedī assasissāmī'ti sikkhati,  `sabbakāyapaṭisaṃvedī passasissāmī'ti sikkhati ^a^M1.0071^ea^, `passambhayaṃ  kāyasaṅkhāraṃ assasissāmī'ti sikkhati, `passambhayaṃ kāyasaṅkhāraṃ  passasissāmī'ti sikkhati. </p>
              <p>[01] ``seyyathāpi, bhikkhave, dakkho bhamakāro vā  bhamakārantevāsī vā dīghaṃ vā añchanto `dīghaṃ añchāmī'ti  pajānāti, rassaṃ vā añchanto `rassaṃ añchāmī'ti pajānāti;  evameva kho, bhikkhave, bhikkhu dīghaṃ vā assasanto `dīghaṃ  assasāmī'ti pajānāti, dīghaṃ vā passasanto `dīghaṃ passasāmī'ti  pajānāti, rassaṃ vā assasanto `rassaṃ assasāmī'ti pajānāti,  rassaṃ vā passasanto `rassaṃ passasāmī'ti pajānāti;  `sabbakāyapaṭisaṃvedī assasissāmī'ti sikkhati,  `sabbakāyapaṭisaṃvedī passasissāmī'ti sikkhati; `passambhayaṃ  kāyasaṅkhāraṃ assasissāmī'ti sikkhati, `passambhayaṃ kāyasaṅkhāraṃ  passasissāmī'ti sikkhati. iti ajjhattaṃ vā kāye kāyānupassī  viharati, bahiddhā vā kāye kāyānupassī viharati, ajjhattabahiddhā vā  kāye kāyānupassī viharati; samudayadhammānupassī vā kāyasmiṃ  viharati, vayadhammānupassī vā kāyasmiṃ viharati,  samudayavayadhammānupassī vā kāyasmiṃ viharati. `atthi kāyo'ti  vā panassa sati paccupaṭṭhitā hoti. yāvadeva ^a^T1.0105^ea^ ñāṇamattāya  paṭissatimattāya anissito ca viharati, na ca kiñci loke  upādiyati. evampi kho {evampi (sī0 syā0 pī0)}, bhikkhave, bhikkhu kāye kāyānupassī  viharati. </p>
              <p>[06] ānāpānapabbaṃ niṭṭhitaṃ. </p>
            </h4>
            <h4>
              <h4n> kāyānupassanā iriyāpathapabbaṃ </h4n>
              <p>[03] 108^b^.^eb^ ``puna caparaṃ, bhikkhave, bhikkhu gacchanto vā  `gacchāmī'ti pajānāti, ṭhito vā `ṭhitomhī'ti pajānāti,  nisinno vā `nisinnomhī'ti ^a^P1.0057^ea^ pajānāti, sayāno  vā `sayānomhī'ti pajānāti. yathā yathā vā panassa kāyo  paṇihito hoti tathā tathā naṃ pajānāti. iti ajjhattaṃ vā kāye  kāyānupassī viharati, bahiddhā vā kāye kāyānupassī viharati,  ajjhattabahiddhā vā kāye kāyānupassī viharati;  samudayadhammānupassī vā kāyasmiṃ viharati, vayadhammānupassī vā  kāyasmiṃ viharati, samudayavayadhammānupassī vā kāyasmiṃ viharati.  `atthi ^a^M1.0072^ea^ ^a^V1.0073^ea^ kāyo'ti vā panassa sati paccupaṭṭhitā hoti. yāvadeva  ñāṇamattāya paṭissatimattāya anissito ca viharati, na ca kiñci  loke upādiyati. evampi kho, bhikkhave, bhikkhu kāye  kāyānupassī viharati. </p>
              <p>[06] iriyāpathapabbaṃ niṭṭhitaṃ. </p>
            </h4>
            <h4>
              <h4n> kāyānupassanā sampajānapabbaṃ </h4n>
              <p>[03] 109^b^.^eb^ ``puna caparaṃ, bhikkhave, bhikkhu abhikkante  paṭikkante sampajānakārī hoti, ālokite vilokite sampajānakārī  hoti, samiñjite pasārite sampajānakārī hoti,  saṅghāṭipattacīvaradhāraṇe sampajānakārī hoti, asite pīte khāyite  sāyite sampajānakārī hoti, uccārapassāvakamme sampajānakārī  hoti, gate ṭhite nisinne sutte jāgarite bhāsite tuṇhībhāve  sampajānakārī hoti. iti ajjhattaṃ vā kāye kāyānupassī  viharati...pe0... evampi kho, bhikkhave, bhikkhu kāye kāyānupassī  viharati. </p>
              <p>[06] sampajānapabbaṃ niṭṭhitaṃ. </p>
            </h4>
            <h4>
              <h4n> kāyānupassanā paṭikūlamanasikārapabbaṃ </h4n>
              <p>[03] 110^b^.^eb^ ``puna caparaṃ, bhikkhave, bhikkhu imameva kāyaṃ  uddhaṃ pādatalā, adho kesamatthakā, tacapariyantaṃ pūraṃ nānappakārassa  asucino paccavekkhati -- `atthi imasmiṃ kāye kesā lomā nakhā  dantā taco maṃsaṃ ^a^T1.0106^ea^ nhāru {nahāru (sī0 syā0 pī0)} aṭṭhi aṭṭhimiñjaṃ vakkaṃ hadayaṃ yakanaṃ kilomakaṃ  pihakaṃ papphāsaṃ antaṃ antaguṇaṃ udariyaṃ karīsaṃ pittaṃ semhaṃ pubbo  lohitaṃ sedo medo assu vasā kheḷo siṅghāṇikā lasikā  mutta'nti {muttaṃ matthaluṅganti (ka0)}.</p>
              <p>[03] ``seyyathāpi, bhikkhave, ubhatomukhā putoḷi {mūtoḷī (sī0 syā0 pī0)} pūrā  nānāvihitassa dhaññassa, seyyathidaṃ -- sālīnaṃ ^a^V1.0074^ea^ vīhīnaṃ muggānaṃ  māsānaṃ tilānaṃ taṇḍulānaṃ. tamenaṃ cakkhumā puriso muñcitvā  paccavekkheyya -- `ime sālī ime vīhī ime ^a^M1.0073^ea^ muggā ime māsā ime  tilā ime taṇḍulā'ti. evameva kho, bhikkhave, bhikkhu imameva  kāyaṃ uddhaṃ pādatalā, adho kesamatthakā, tacapariyantaṃ pūraṃ  nānappakārassa asucino paccavekkhati -- `atthi imasmiṃ kāye kesā  lomā...pe0... mutta'nti. </p>
              <p>[01] ``iti ajjhattaṃ vā kāye kāyānupassī  viharati...pe0... evampi kho, bhikkhave, bhikkhu kāye kāyānupassī viharati. </p>
              <p>[06] paṭikūlamanasikārapabbaṃ niṭṭhitaṃ. </p>
            </h4>
            <h4>
              <h4n> kāyānupassanā dhātumanasikārapabbaṃ </h4n>
              <p>[03] 111^b^.^eb^ ``puna caparaṃ, bhikkhave, bhikkhu imameva kāyaṃ  yathāṭhitaṃ yathāpaṇihitaṃ dhātuso paccavekkhati -- `atthi imasmiṃ  kāye pathavīdhātu āpodhātu tejodhātu vāyodhātū'ti. </p>
              <p>[01] ``seyyathāpi ^a^P1.0058^ea^, bhikkhave, dakkho  goghātako vā goghātakantevāsī vā gāviṃ vadhitvā catumahāpathe {cātummahāpathe  (sī0 syā0 pī0)}  bilaso vibhajitvā nisinno assa. evameva kho, bhikkhave,  bhikkhu imameva kāyaṃ yathāṭhitaṃ yathāpaṇihitaṃ dhātuso paccavekkhati --  `atthi imasmiṃ kāye pathavīdhātu āpodhātu tejodhātu vāyodhātū'ti.  iti ajjhattaṃ vā kāye kāyānupassī viharati...pe0... ^a^V1.0075^ea^   evampi kho, bhikkhave ^a^T1.0107^ea^, bhikkhu kāye kāyānupassī viharati. </p>
              <p>[06] dhātumanasikārapabbaṃ niṭṭhitaṃ. </p>
            </h4>
            <h4>
              <h4n> kāyānupassanā navasivathikapabbaṃ </h4n>
              <p>[03] 112^b^.^eb^ ``puna caparaṃ, bhikkhave, bhikkhu seyyathāpi  passeyya sarīraṃ sivathikāya chaḍḍitaṃ ekāhamataṃ vā dvīhamataṃ vā  tīhamataṃ vā uddhumātakaṃ vinīlakaṃ vipubbakajātaṃ. so imameva kāyaṃ  upasaṃharati -- `ayampi kho kāyo evaṃdhammo evaṃbhāvī  evaṃanatīto'ti {etaṃ anatītoti (sī0 pī0)}. iti ajjhattaṃ vā kāye kāyānupassī  viharati...pe0... evampi kho, bhikkhave, bhikkhu kāye kāyānupassī viharati.</p>
              <p>[03] ``puna ^a^M1.0074^ea^ caparaṃ, bhikkhave, bhikkhu seyyathāpi passeyya sarīraṃ  sivathikāya chaḍḍitaṃ kākehi vā khajjamānaṃ kulalehi vā khajjamānaṃ  gijjhehi vā khajjamānaṃ kaṅkehi vā khajjamānaṃ sunakhehi vā khajjamānaṃ  byagghehi vā khajjamānaṃ dīpīhi vā khajjamānaṃ siṅgālehi vā {gijjhehi vā  khajjamānaṃ, suvānehi vā khajjamānaṃ, sigālehi vā (syā0 pī0)}  khajjamānaṃ vividhehi vā pāṇakajātehi khajjamānaṃ. so imameva kāyaṃ  upasaṃharati -- `ayampi kho kāyo evaṃdhammo evaṃbhāvī  evaṃanatīto'ti. iti ajjhattaṃ vā kāye kāyānupassī  viharati...pe0... evampi kho, bhikkhave, bhikkhu kāye kāyānupassī viharati.</p>
              <p>[03] ``puna caparaṃ, bhikkhave, bhikkhu seyyathāpi passeyya sarīraṃ  sivathikāya chaḍḍitaṃ aṭṭhikasaṅkhalikaṃ samaṃsalohitaṃ  nhārusambandhaṃ...pe0... aṭṭhikasaṅkhalikaṃ nimaṃsalohitamakkhitaṃ  nhārusambandhaṃ...pe0... aṭṭhikasaṅkhalikaṃ apagatamaṃsalohitaṃ  nhārusambandhaṃ...pe0... aṭṭhikāni apagatasambandhāni ^a^V1.0076^ea^  {apagatanhārusambandhāni (syā0)} disā vidisā  vikkhittāni, aññena hatthaṭṭhikaṃ aññena pādaṭṭhikaṃ ^a^T1.0108^ea^ aññena gopphakaṭṭhikaṃ {``aññena  gopphakaṭṭhika''nti idaṃ sī0 syā0 pī0 potthakesu natthi}  aññena jaṅghaṭṭhikaṃ aññena ūruṭṭhikaṃ aññena kaṭiṭṭhikaṃ {aññena kaṭaṭṭhikaṃ  aññena piṭṭhaṭṭhikaṃ aññena kaṇṭakaṭṭhikaṃ aññena phāsukaṭṭhikaṃ aññena  uraṭṭhikaṃ aññena aṃsaṭṭhikaṃ aññena bāhuṭṭhikaṃ (syā0)} aññena  phāsukaṭṭhikaṃ aññena piṭṭhiṭṭhikaṃ aññena khandhaṭṭhikaṃ {aññena kaṭaṭṭhikaṃ aññena  piṭṭhaṭṭhikaṃ aññena kaṇṭakaṭṭhikaṃ aññena phāsukaṭṭhikaṃ aññena uraṭṭhikaṃ  aññena aṃsaṭṭhikaṃ aññena bāhuṭṭhikaṃ (syā0)} aññena gīvaṭṭhikaṃ  aññena hanukaṭṭhikaṃ aññena dantaṭṭhikaṃ aññena sīsakaṭāhaṃ. so  imameva kāyaṃ upasaṃharati -- `ayampi kho kāyo evaṃdhammo evaṃbhāvī  evaṃanatīto'ti. iti ajjhattaṃ vā kāye kāyānupassī  viharati...pe0... evampi kho, bhikkhave, bhikkhu kāye kāyānupassī viharati.</p>
              <p>[03] ``puna caparaṃ, bhikkhave, bhikkhu seyyathāpi passeyya sarīraṃ  sivathikāya chaḍḍitaṃ, aṭṭhikāni setāni  saṅkhavaṇṇapaṭibhāgāni {saṅkhavaṇṇūpanibhāni (sī0 syā0 pī0)} ...pe0... aṭṭhikāni puñjakitāni  terovassikāni...pe0... aṭṭhikāni pūtīni cuṇṇakajātāni ^a^P1.0059^ea^.  so imameva kāyaṃ upasaṃharati -- `ayampi kho kāyo  evaṃdhammo evaṃbhāvī evaṃanatīto'ti. iti ajjhattaṃ vā kāye  kāyānupassī ^a^M1.0075^ea^ viharati, bahiddhā vā kāye kāyānupassī viharati,  ajjhattabahiddhā vā kāye kāyānupassī viharati; samudayadhammānupassī  vā kāyasmiṃ viharati, vayadhammānupassī vā kāyasmiṃ viharati,  samudayavayadhammānupassī vā kāyasmiṃ viharati. `atthi kāyo'ti vā  panassa sati paccupaṭṭhitā hoti. yāvadeva ñāṇamattāya  paṭissatimattāya anissito ca viharati, na ca kiñci loke  upādiyati. evampi kho, bhikkhave, bhikkhu kāye kāyānupassī  viharati. </p>
              <p>[06] navasivathikapabbaṃ niṭṭhitaṃ. </p>
              <p>[06] cuddasakāyānupassanā niṭṭhitā. </p>
            </h4>
            <h4>
              <h4n> vedanānupassanā </h4n>
              <p>[03] 113^b^.^eb^ ``kathañca ^a^T1.0109^ea^ ^a^V1.0077^ea^ pana, bhikkhave, bhikkhu vedanāsu  vedanānupassī viharati? idha, bhikkhave, bhikkhu sukhaṃ vā {sukhaṃ, dukkhaṃ,  adukkhamasukhaṃ (sī0 syā0 pī0 ka0)} vedanaṃ  vedayamāno `sukhaṃ vedanaṃ vedayāmī'ti pajānāti; dukkhaṃ vā {sukhaṃ, dukkhaṃ  adukkhamasukhaṃ (sī0 syā0 pī0 ka0)} vedanaṃ  vedayamāno `dukkhaṃ vedanaṃ vedayāmī'ti pajānāti; adukkhamasukhaṃ  vā vedanaṃ vedayamāno `adukkhamasukhaṃ vedanaṃ vedayāmī'ti pajānāti;  sāmisaṃ vā sukhaṃ vedanaṃ vedayamāno `sāmisaṃ sukhaṃ vedanaṃ  vedayāmī'ti pajānāti; nirāmisaṃ vā sukhaṃ vedanaṃ vedayamāno  `nirāmisaṃ sukhaṃ vedanaṃ vedayāmī'ti pajānāti; sāmisaṃ vā dukkhaṃ  vedanaṃ vedayamāno `sāmisaṃ dukkhaṃ vedanaṃ vedayāmī'ti pajānāti;  nirāmisaṃ vā dukkhaṃ vedanaṃ vedayamāno `nirāmisaṃ dukkhaṃ vedanaṃ  vedayāmī'ti pajānāti; sāmisaṃ vā adukkhamasukhaṃ vedanaṃ  vedayamāno `sāmisaṃ adukkhamasukhaṃ vedanaṃ vedayāmī'ti pajānāti;  nirāmisaṃ vā adukkhamasukhaṃ vedanaṃ vedayamāno `nirāmisaṃ  adukkhamasukhaṃ vedanaṃ vedayāmī'ti pajānāti; iti ajjhattaṃ vā  vedanāsu vedanānupassī viharati, bahiddhā vā vedanāsu vedanānupassī  viharati, ajjhattabahiddhā vā vedanāsu vedanānupassī viharati;  samudayadhammānupassī vā vedanāsu viharati, vayadhammānupassī vā  vedanāsu viharati, samudayavayadhammānupassī vā vedanāsu viharati.  `atthi vedanā'ti vā panassa sati paccupaṭṭhitā hoti. yāvadeva  ñāṇamattāya paṭissatimattāya anissito ca viharati ^a^M1.0076^ea^, na ca kiñci  loke upādiyati. evampi kho, bhikkhave, bhikkhu vedanāsu  vedanānupassī viharati. </p>
              <p>[06] vedanānupassanā niṭṭhitā. </p>
            </h4>
            <h4>
              <h4n> cittānupassanā </h4n>
              <p>[03] 114^b^.^eb^ ``kathañca ^a^T1.0110^ea^ pana, bhikkhave, bhikkhu citte  cittānupassī viharati? idha, bhikkhave, bhikkhu sarāgaṃ vā cittaṃ  `sarāgaṃ citta'nti pajānāti, vītarāgaṃ vā cittaṃ `vītarāgaṃ citta'nti  pajānāti; sadosaṃ vā cittaṃ `sadosaṃ citta'nti pajānāti,  vītadosaṃ vā cittaṃ `vītadosaṃ citta'nti pajānāti; samohaṃ vā  cittaṃ `samohaṃ citta'nti pajānāti, vītamohaṃ vā cittaṃ `vītamohaṃ  citta'nti pajānāti; saṃkhittaṃ vā cittaṃ `saṃkhittaṃ citta'nti  pajānāti, vikkhittaṃ vā cittaṃ `vikkhittaṃ citta'nti pajānāti;  mahaggataṃ vā cittaṃ `mahaggataṃ citta'nti pajānāti, amahaggataṃ vā  cittaṃ `amahaggataṃ citta'nti pajānāti; sauttaraṃ ^a^V1.0078^ea^ vā cittaṃ `sauttaraṃ  citta'nti pajānāti, anuttaraṃ vā cittaṃ `anuttaraṃ citta'nti pajānāti;  samāhitaṃ vā cittaṃ `samāhitaṃ citta'nti pajānāti, asamāhitaṃ vā  cittaṃ `asamāhitaṃ citta'nti pajānāti; vimuttaṃ vā cittaṃ `vimuttaṃ  citta'nti pajānāti, avimuttaṃ vā cittaṃ `avimuttaṃ citta'nti  pajānāti. iti ajjhattaṃ vā citte cittānupassī viharati, bahiddhā  vā citte cittānupassī viharati, ajjhattabahiddhā vā citte  cittānupassī viharati; samudayadhammānupassī ^a^P1.0060^ea^ vā  cittasmiṃ viharati, vayadhammānupassī vā cittasmiṃ viharati,  samudayavayadhammānupassī vā cittasmiṃ viharati. `atthi citta'nti  vā panassa sati paccupaṭṭhitā hoti. yāvadeva ñāṇamattāya  paṭissatimattāya anissito ca viharati, na ca kiñci loke  upādiyati ^a^T1.0111^ea^. evampi kho, bhikkhave, bhikkhu citte cittānupassī  viharati. </p>
              <p>[06] cittānupassanā niṭṭhitā. </p>
            </h4>
            <h4>
              <h4n> dhammānupassanā nīvaraṇapabbaṃ </h4n>
              <p>[03] 115^b^.^eb^ ``kathañca, bhikkhave, bhikkhu dhammesu  dhammānupassī viharati? idha, bhikkhave, bhikkhu dhammesu  dhammānupassī viharati pañcasu nīvaraṇesu. kathañca pana, bhikkhave,  bhikkhu dhammesu dhammānupassī viharati pañcasu nīvaraṇesu?</p>
              <p>[03] ``idha ^a^M1.0077^ea^, bhikkhave, bhikkhu santaṃ vā ajjhattaṃ kāmacchandaṃ  `atthi me ajjhattaṃ kāmacchando'ti pajānāti, asantaṃ vā ajjhattaṃ  kāmacchandaṃ `natthi me ajjhattaṃ kāmacchando'ti pajānāti; yathā ca  anuppannassa kāmacchandassa uppādo hoti tañca pajānāti, yathā ca  uppannassa kāmacchandassa pahānaṃ hoti tañca pajānāti, yathā ca  pahīnassa kāmacchandassa āyatiṃ anuppādo hoti tañca pajānāti.</p>
              <p>[03] ``santaṃ vā ajjhattaṃ byāpādaṃ `atthi me ajjhattaṃ byāpādo'ti  pajānāti, asantaṃ vā ajjhattaṃ byāpādaṃ `natthi me ajjhattaṃ  byāpādo'ti pajānāti; yathā ca anuppannassa byāpādassa ^a^V1.0079^ea^ uppādo  hoti tañca pajānāti, yathā ca uppannassa byāpādassa pahānaṃ hoti  tañca pajānāti, yathā ca pahīnassa byāpādassa āyatiṃ anuppādo  hoti tañca pajānāti.</p>
              <p>[03] ``santaṃ vā ajjhattaṃ thīnamiddhaṃ `atthi me ajjhattaṃ  thīnamiddha'nti pajānāti, asantaṃ vā ajjhattaṃ thīnamiddhaṃ `natthi me  ajjhattaṃ thīnamiddha'nti pajānāti, yathā ca anuppannassa thīnamiddhassa  uppādo hoti tañca ^a^T1.0112^ea^ pajānāti, yathā ca uppannassa thīnamiddhassa  pahānaṃ hoti tañca pajānāti, yathā ca pahīnassa thīnamiddhassa  āyatiṃ anuppādo hoti tañca pajānāti.</p>
              <p>[03] ``santaṃ vā ajjhattaṃ uddhaccakukkuccaṃ `atthi me ajjhattaṃ  uddhaccakukkucca'nti pajānāti, asantaṃ vā ajjhattaṃ uddhaccakukkuccaṃ `natthi  me ajjhattaṃ uddhaccakukkucca'nti pajānāti; yathā ca anuppannassa  uddhaccakukkuccassa uppādo hoti tañca pajānāti, yathā ca uppannassa  uddhaccakukkuccassa pahānaṃ hoti tañca pajānāti, yathā ca pahīnassa  uddhaccakukkuccassa āyatiṃ anuppādo hoti tañca pajānāti.</p>
              <p>[03] ``santaṃ vā ajjhattaṃ vicikicchaṃ `atthi me ajjhattaṃ  vicikicchā'ti pajānāti, asantaṃ vā ajjhattaṃ vicikicchaṃ `natthi  me ajjhattaṃ vicikicchā'ti pajānāti; yathā ca anuppannāya  vicikicchāya uppādo hoti tañca pajānāti, yathā ca uppannāya  vicikicchāya pahānaṃ hoti tañca pajānāti, yathā ca pahīnāya  vicikicchāya āyatiṃ anuppādo hoti tañca pajānāti.</p>
              <p>[03] ``iti ajjhattaṃ vā dhammesu dhammānupassī viharati, bahiddhā  vā dhammesu dhammānupassī viharati, ajjhattabahiddhā vā dhammesu  dhammānupassī viharati; samudayadhammānupassī vā dhammesu viharati,  vayadhammānupassī vā dhammesu viharati ^a^M1.0078^ea^, samudayavayadhammānupassī vā  dhammesu viharati. `atthi dhammā'ti vā panassa sati paccupaṭṭhitā  hoti. yāvadeva ñāṇamattāya paṭissatimattāya ^a^T1.0113^ea^ anissito ca  viharati, na ca kiñci loke upādiyati. evampi kho, bhikkhave,  bhikkhu dhammesu dhammānupassī viharati pañcasu nīvaraṇesu. </p>
              <p>[06] nīvaraṇapabbaṃ niṭṭhitaṃ. </p>
            </h4>
            <h4>
              <h4n> dhammānupassanā khandhapabbaṃ </h4n>
              <p>[03] 116^b^.^eb^ ``puna ^a^V1.0080^ea^ caparaṃ, bhikkhave, bhikkhu dhammesu  dhammānupassī ^a^P1.0061^ea^ viharati pañcasu upādānakkhandhesu.  kathañca pana, bhikkhave, bhikkhu dhammesu dhammānupassī viharati pañcasu  upādānakkhandhesu? idha, bhikkhave, bhikkhu -- `iti rūpaṃ, iti  rūpassa samudayo, iti rūpassa atthaṅgamo; iti vedanā, iti  vedanāya samudayo, iti vedanāya atthaṅgamo; iti saññā, iti  saññāya samudayo, iti saññāya atthaṅgamo; iti saṅkhārā, iti  saṅkhārānaṃ samudayo, iti saṅkhārānaṃ atthaṅgamo; iti viññāṇaṃ,  iti viññāṇassa samudayo, iti viññāṇassa atthaṅgamo'ti; iti  ajjhattaṃ vā dhammesu dhammānupassī viharati, bahiddhā vā dhammesu  dhammānupassī viharati, ajjhattabahiddhā vā dhammesu dhammānupassī  viharati; samudayadhammānupassī vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati. `atthi dhammā'ti vā panassa sati paccupaṭṭhitā  hoti. yāvadeva ñāṇamattāya paṭissatimattāya anissito ca  viharati, na ca kiñci loke upādiyati. evampi kho, bhikkhave,  bhikkhu dhammesu dhammānupassī viharati pañcasu upādānakkhandhesu. </p>
              <p>[06] khandhapabbaṃ niṭṭhitaṃ. </p>
            </h4>
            <h4>
              <h4n> dhammānupassanā āyatanapabbaṃ </h4n>
              <p>[03] 117^b^.^eb^ ``puna caparaṃ, bhikkhave, bhikkhu dhammesu  dhammānupassī viharati chasu ajjhattikabāhiresu āyatanesu. kathañca  pana, bhikkhave, bhikkhu dhammesu dhammānupassī viharati chasu ^a^T1.0114^ea^  ajjhattikabāhiresu āyatanesu?</p>
              <p>[03] ``idha ^a^M1.0079^ea^, bhikkhave, bhikkhu cakkhuñca pajānāti, rūpe ca  pajānāti, yañca tadubhayaṃ paṭicca uppajjati saṃyojanaṃ tañca pajānāti,  yathā ca anuppannassa saṃyojanassa uppādo hoti tañca pajānāti,  yathā ca uppannassa saṃyojanassa pahānaṃ hoti tañca pajānāti, yathā  ca pahīnassa saṃyojanassa āyatiṃ anuppādo hoti tañca pajānāti.</p>
              <p>[03] ``sotañca ^a^V1.0081^ea^ pajānāti, sadde ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``ghānañca pajānāti, gandhe ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``jivhañca pajānāti, rase ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``kāyañca pajānāti, phoṭṭhabbe ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti.</p>
              <p>[03] ``manañca pajānāti, dhamme ca pajānāti, yañca tadubhayaṃ  paṭicca uppajjati saṃyojanaṃ tañca pajānāti, yathā ca anuppannassa  saṃyojanassa uppādo hoti tañca pajānāti, yathā ca uppannassa  saṃyojanassa pahānaṃ hoti tañca pajānāti, yathā ca pahīnassa  saṃyojanassa āyatiṃ anuppādo hoti tañca pajānāti. </p>
              <p>[01] ``iti ^a^M1.0080^ea^ ajjhattaṃ vā dhammesu dhammānupassī viharati,  bahiddhā vā dhammesu dhammānupassī viharati, ajjhattabahiddhā vā dhammesu  dhammānupassī viharati; samudayadhammānupassī vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati. `atthi dhammā'ti vā panassa sati paccupaṭṭhitā  hoti. yāvadeva ñāṇamattāya ^a^T1.0115^ea^ paṭissatimattāya anissito ^a^V1.0082^ea^ ca  viharati na ca kiñci loke upādiyati. evampi kho, bhikkhave,  bhikkhu dhammesu dhammānupassī viharati chasu ajjhattikabāhiresu  āyatanesu. </p>
              <p>[06] āyatanapabbaṃ niṭṭhitaṃ. </p>
            </h4>
            <h4>
              <h4n> dhammānupassanā bojjhaṅgapabbaṃ </h4n>
              <p>[03] 118^b^.^eb^ ``puna caparaṃ, bhikkhave, bhikkhu dhammesu  dhammānupassī viharati sattasu bojjhaṅgesu. kathañca pana, bhikkhave,  bhikkhu dhammesu dhammānupassī viharati sattasu bojjhaṅgesu? idha,  bhikkhave, bhikkhu santaṃ vā ajjhattaṃ satisambojjhaṅgaṃ `atthi me  ajjhattaṃ satisambojjhaṅgo'ti pajānāti, asantaṃ vā ajjhattaṃ  satisambojjhaṅgaṃ `natthi me ^a^P1.0062^ea^ ajjhattaṃ  satisambojjhaṅgo'ti pajānāti, yathā ca anuppannassa  satisambojjhaṅgassa uppādo hoti tañca pajānāti, yathā ca  uppannassa satisambojjhaṅgassa bhāvanāya pāripūrī hoti tañca  pajānāti.</p>
              <p>[03] ``santaṃ vā ajjhattaṃ dhammavicayasambojjhaṅgaṃ `atthi me  ajjhattaṃ dhammavicayasambojjhaṅgo'ti pajānāti, asantaṃ vā ajjhattaṃ  dhammavicayasambojjhaṅgaṃ `natthi me ajjhattaṃ dhammavicayasambojjhaṅgo'ti  pajānāti, yathā ca anuppannassa dhammavicayasambojjhaṅgassa uppādo  hoti tañca pajānāti, yathā ca uppannassa dhammavicayasambojjhaṅgassa  bhāvanāya pāripūrī hoti tañca pajānāti.</p>
              <p>[03] ``santaṃ vā ajjhattaṃ vīriyasambojjhaṅgaṃ `atthi me ajjhattaṃ  vīriyasambojjhaṅgo'ti pajānāti, asantaṃ vā ajjhattaṃ  vīriyasambojjhaṅgaṃ `natthi me ajjhattaṃ vīriyasambojjhaṅgo'ti  pajānāti, yathā ca anuppannassa vīriyasambojjhaṅgassa uppādo hoti  tañca pajānāti, yathā ca uppannassa vīriyasambojjhaṅgassa bhāvanāya  pāripūrī hoti tañca pajānāti.</p>
              <p>[03] ``santaṃ ^a^M1.0081^ea^ vā ajjhattaṃ pītisambojjhaṅgaṃ `atthi me ajjhattaṃ  pītisambojjhaṅgo'ti pajānāti, asantaṃ vā ajjhattaṃ pītisambojjhaṅgaṃ  `natthi me ajjhattaṃ pītisambojjhaṅgo'ti pajānāti ^a^V1.0083^ea^, yathā ca  anuppannassa pītisambojjhaṅgassa uppādo hoti tañca pajānāti, yathā  ca uppannassa pītisambojjhaṅgassa bhāvanāya pāripūrī hoti tañca  pajānāti.</p>
              <p>[03] ``santaṃ vā ajjhattaṃ passaddhisambojjhaṅgaṃ `atthi me ajjhattaṃ  passaddhisambojjhaṅgo'ti pajānāti, asantaṃ vā ajjhattaṃ  passaddhisambojjhaṅgaṃ `natthi me ajjhattaṃ passaddhisambojjhaṅgo'ti  pajānāti, yathā ca anuppannassa passaddhisambojjhaṅgassa uppādo hoti  tañca pajānāti, yathā ca uppannassa passaddhisambojjhaṅgassa bhāvanāya  pāripūrī hoti tañca pajānāti.</p>
              <p>[03] ``santaṃ vā ajjhattaṃ samādhisambojjhaṅgaṃ `atthi me ajjhattaṃ  samādhisambojjhaṅgo'ti pajānāti, asantaṃ vā ajjhattaṃ  samādhisambojjhaṅgaṃ `natthi me ajjhattaṃ samādhisambojjhaṅgo'ti  pajānāti, yathā ca anuppannassa samādhisambojjhaṅgassa uppādo hoti  tañca pajānāti, yathā ca uppannassa samādhisambojjhaṅgassa bhāvanāya  pāripūrī hoti tañca pajānāti.</p>
              <p>[03] ``santaṃ vā ajjhattaṃ upekkhāsambojjhaṅgaṃ `atthi me ajjhattaṃ  upekkhāsambojjhaṅgo'ti pajānāti, asantaṃ vā ajjhattaṃ  upekkhāsambojjhaṅgaṃ `natthi me ajjhattaṃ upekkhāsambojjhaṅgo'ti  pajānāti, yathā ca anuppannassa upekkhāsambojjhaṅgassa uppādo hoti  tañca pajānāti, yathā ca uppannassa upekkhāsambojjhaṅgassa bhāvanāya  pāripūrī hoti tañca pajānāti ^a^T1.0116^ea^.</p>
              <p>[03] ``iti ajjhattaṃ vā dhammesu dhammānupassī viharati, bahiddhā  vā dhammesu dhammānupassī viharati, ajjhattabahiddhā vā dhammesu  dhammānupassī viharati; samudayadhammānupassī vā dhammesu viharati,  vayadhammānupassī vā dhammesu viharati, samudayavayadhammānupassī vā  dhammesu viharati. `atthi dhammā'ti vā panassa sati paccupaṭṭhitā  hoti. yāvadeva ñāṇamattāya paṭissatimattāya anissito ca  viharati, na ca kiñci loke upādiyati. evampi kho, bhikkhave,  bhikkhu dhammesu dhammānupassī viharati sattasu bojjhaṅgesu. </p>
              <p>[06] bojjhaṅgapabbaṃ niṭṭhitaṃ {bojjhaṅgapabbaṃ niṭṭhitaṃ. paṭhamabhāṇavāraṃ (syā0)}. </p>
            </h4>
            <h4>
              <h4n> dhammānupassanā saccapabbaṃ </h4n>
              <p>[03] 119^b^.^eb^ ``puna ^a^M1.0082^ea^ ^a^V1.0084^ea^ caparaṃ, bhikkhave, bhikkhu dhammesu  dhammānupassī viharati catūsu ariyasaccesu. kathañca pana, bhikkhave,  bhikkhu dhammesu dhammānupassī viharati catūsu ariyasaccesu? idha,  bhikkhave, bhikkhu `idaṃ dukkha'nti yathābhūtaṃ pajānāti, `ayaṃ  dukkhasamudayo'ti yathābhūtaṃ pajānāti, `ayaṃ dukkhanirodho'ti  yathābhūtaṃ pajānāti, `ayaṃ dukkhanirodhagāminī paṭipadā'ti yathābhūtaṃ  pajānāti. </p>
              <p>[06] paṭhamabhāṇavāro niṭṭhito. </p>
            </h4>
            <h4>
              <h4n> dukkhasaccaniddeso </h4n>
              <p>[03] 120^b^.^eb^ ``katamañca ^a^T1.0117^ea^, bhikkhave, dukkhaṃ ariyasaccaṃ?  jātipi dukkhā, jarāpi dukkhā, maraṇampi dukkhaṃ,  sokaparidevadukkhadomanassupāyāsāpi dukkhā, appiyehi sampayogopi  dukkho, piyehi vippayogopi dukkho {``appiyehi...pe0... vippayogopi  dukkho''ti pāṭho ceva taṃniddeso ca sī0 pī0 potthakesu na  dissati, sumaṅgalavilāsiniyaṃpi taṃsaṃvaṇṇanā natthi}, yampicchaṃ na labhati tampi  dukkhaṃ, saṃkhittena pañcupādānakkhandhā {pañcupādānakkhandhāpi (ka0)} dukkhā. </p>
              <p>[03] 121^b^.^eb^ ``katamā ca, bhikkhave, jāti? yā tesaṃ  tesaṃ sattānaṃ tamhi tamhi sattanikāye jāti sañjāti okkanti  abhinibbatti khandhānaṃ pātubhāvo āyatanānaṃ paṭilābho, ayaṃ vuccati,  bhikkhave, jāti. </p>
              <p>[03] 122^b^.^eb^ ``katamā ca, bhikkhave, jarā? yā tesaṃ tesaṃ  sattānaṃ tamhi tamhi sattanikāye jarā jīraṇatā khaṇḍiccaṃ pāliccaṃ  valittacatā āyuno saṃhāni indriyānaṃ paripāko, ayaṃ vuccati,  bhikkhave, jarā. </p>
              <p>[03] 123^b^.^eb^ ``katamañca, bhikkhave, maraṇaṃ? yaṃ {sumaṅgalavilāsinī  oloketabbā} tesaṃ tesaṃ  sattānaṃ tamhā tamhā sattanikāyā cuti cavanatā bhedo antaradhānaṃ maccu  maraṇaṃ kālaṅkiriyā khandhānaṃ bhedo kaḷevarassa nikkhepo  jīvitindriyassupacchedo, idaṃ vuccati, bhikkhave, maraṇaṃ. </p>
              <p>[03] 124^b^.^eb^ ``katamo ^a^M1.0083^ea^ ca, bhikkhave, soko? yo kho,  bhikkhave, aññataraññatarena byasanena ^a^V1.0085^ea^ samannāgatassa aññataraññatarena  ^a^T1.0118^ea^ dukkhadhammena phuṭṭhassa soko socanā socitattaṃ antosoko  antoparisoko, ayaṃ vuccati, bhikkhave, soko. </p>
              <p>[03] 125^b^.^eb^ ``katamo ca, bhikkhave, paridevo? yo kho,  bhikkhave, aññataraññatarena byasanena samannāgatassa aññataraññatarena  dukkhadhammena phuṭṭhassa ādevo paridevo ādevanā paridevanā ādevitattaṃ  paridevitattaṃ, ayaṃ vuccati, bhikkhave, paridevo. </p>
              <p>[03] 126^b^.^eb^ ``katamañca, bhikkhave, dukkhaṃ? yaṃ kho,  bhikkhave, kāyikaṃ dukkhaṃ kāyikaṃ asātaṃ kāyasamphassajaṃ dukkhaṃ  asātaṃ vedayitaṃ, idaṃ vuccati, bhikkhave, dukkhaṃ. </p>
              <p>[03] 127^b^.^eb^ ``katamañca, bhikkhave, domanassaṃ? yaṃ kho,  bhikkhave, cetasikaṃ dukkhaṃ cetasikaṃ asātaṃ manosamphassajaṃ dukkhaṃ  asātaṃ vedayitaṃ, idaṃ vuccati, bhikkhave, domanassaṃ. </p>
              <p>[03] 128^b^.^eb^ ``katamo ca, bhikkhave, upāyāso? yo  kho, bhikkhave, aññataraññatarena byasanena samannāgatassa  aññataraññatarena dukkhadhammena phuṭṭhassa āyāso upāyāso āyāsitattaṃ  upāyāsitattaṃ, ayaṃ vuccati, bhikkhave, upāyāso. </p>
              <p>[03] 129^b^.^eb^ ``katamo ca, bhikkhave, appiyehi sampayogo  dukkho? idha yassa te honti aniṭṭhā akantā amanāpā rūpā saddā  gandhā rasā phoṭṭhabbā dhammā, ye vā panassa te honti anatthakāmā  ahitakāmā aphāsukakāmā ayogakkhemakāmā, yā tehi saddhiṃ saṅgati  samāgamo samodhānaṃ missībhāvo, ayaṃ vuccati, bhikkhave, appiyehi  sampayogo dukkho. </p>
              <p>[03] 130^b^.^eb^ ``katamo ca, bhikkhave, piyehi vippayogo  dukkho? idha yassa te honti iṭṭhā kantā manāpā rūpā saddā gandhā ^a^T1.0119^ea^  rasā phoṭṭhabbā dhammā, ye vā panassa te honti atthakāmā hitakāmā  phāsukakāmā yogakkhemakāmā mātā vā pitā vā bhātā vā bhaginī  vā mittā vā amaccā vā ñātisālohitā vā, yā tehi saddhiṃ  asaṅgati asamāgamo ^a^M1.0084^ea^ asamodhānaṃ amissībhāvo, ayaṃ vuccati,  bhikkhave, piyehi vippayogo dukkho. </p>
              <p>[03] 131^b^.^eb^ ``katamañca, bhikkhave, yampicchaṃ na labhati  tampi dukkhaṃ? jātidhammānaṃ, bhikkhave ^a^V1.0086^ea^, sattānaṃ evaṃ icchā uppajjati  -- `aho vata mayaṃ na jātidhammā assāma, na ca vata no jāti  āgaccheyyā'ti. na kho panetaṃ icchāya pattabbaṃ, idampi yampicchaṃ na  labhati tampi dukkhaṃ. jarādhammānaṃ, bhikkhave, sattānaṃ evaṃ icchā  uppajjati -- `aho vata mayaṃ na jarādhammā assāma, na ca vata no  jarā āgaccheyyā'ti. na kho panetaṃ icchāya pattabbaṃ, idampi  yampicchaṃ na labhati tampi dukkhaṃ. byādhidhammānaṃ, bhikkhave, sattānaṃ  evaṃ icchā uppajjati -- `aho vata mayaṃ na byādhidhammā assāma,  na ca vata no byādhi āgaccheyyā'ti. na kho panetaṃ icchāya  pattabbaṃ, idampi yampicchaṃ na labhati tampi dukkhaṃ. maraṇadhammānaṃ,  bhikkhave, sattānaṃ evaṃ icchā uppajjati -- `aho vata mayaṃ na  maraṇadhammā assāma, na ca vata no maraṇaṃ āgaccheyyā'ti. na kho  panetaṃ icchāya pattabbaṃ, idampi yampicchaṃ na labhati tampi dukkhaṃ.  sokaparidevadukkhadomanassupāyāsadhammānaṃ, bhikkhave, sattānaṃ evaṃ  icchā uppajjati -- `aho vata mayaṃ na  sokaparidevadukkhadomanassupāyāsadhammā assāma, na ca vata no  sokaparidevadukkhadomanassupāyāsadhammā āgaccheyyu'nti. na kho  panetaṃ icchāya pattabbaṃ, idampi yampicchaṃ na labhati tampi dukkhaṃ. </p>
              <p>[03] 132^b^.^eb^ ``katame ca, bhikkhave, saṃkhittena  pañcupādānakkhandhā dukkhā? seyyathidaṃ -- rūpupādānakkhandho,  vedanupādānakkhandho, saññupādānakkhandho, saṅkhārupādānakkhandho,  viññāṇupādānakkhandho. ime vuccanti, bhikkhave, saṃkhittena  pañcupādānakkhandhā dukkhā. idaṃ vuccati, bhikkhave, dukkhaṃ  ariyasaccaṃ. </p>
            </h4>
            <h4>
              <h4n> samudayasaccaniddeso </h4n>
              <p>[03] 133^b^.^eb^ ``katamañca, bhikkhave, dukkhasamudayaṃ {dukkhasamudayo  (syā0)}  ariyasaccaṃ? yāyaṃ taṇhā ^a^T1.0120^ea^ ponobbhavikā {ponobhavikā (sī0 pī0)} nandīrāgasahagatā  {nandirāgasahagatā (sī0 syā0 pī0)}  tatratatrābhinandinī. seyyathidaṃ -- kāmataṇhā bhavataṇhā vibhavataṇhā.</p>
              <p>[03] ``sā ^a^M1.0085^ea^ kho panesā, bhikkhave, taṇhā kattha uppajjamānā  uppajjati, kattha nivisamānā nivisati? yaṃ loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati.</p>
              <p>[03] ``kiñca loke piyarūpaṃ sātarūpaṃ? cakkhu loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati. sotaṃ loke...pe0... ghānaṃ loke... jivhā ^a^V1.0087^ea^ loke...  kāyo loke... mano loke piyarūpaṃ sātarūpaṃ, etthesā taṇhā  uppajjamānā uppajjati, ettha nivisamānā nivisati.</p>
              <p>[03] ``rūpā loke... saddā loke... gandhā loke... rasā  loke... phoṭṭhabbā loke... dhammā loke piyarūpaṃ sātarūpaṃ, etthesā  taṇhā uppajjamānā uppajjati, ettha nivisamānā nivisati.</p>
              <p>[03] ``cakkhuviññāṇaṃ loke... sotaviññāṇaṃ loke...  ghānaviññāṇaṃ loke... jivhāviññāṇaṃ loke... kāyaviññāṇaṃ loke...  manoviññāṇaṃ loke piyarūpaṃ sātarūpaṃ, etthesā taṇhā uppajjamānā  uppajjati, ettha nivisamānā nivisati.</p>
              <p>[03] ``cakkhusamphasso loke... sotasamphasso loke...  ghānasamphasso loke... jivhāsamphasso loke... kāyasamphasso  loke... manosamphasso loke piyarūpaṃ sātarūpaṃ, etthesā taṇhā  uppajjamānā uppajjati, ettha nivisamānā nivisati.</p>
              <p>[03] ``cakkhusamphassajā vedanā loke... sotasamphassajā vedanā  loke... ghānasamphassajā vedanā loke... jivhāsamphassajā vedanā  loke... kāyasamphassajā vedanā loke... manosamphassajā vedanā  loke piyarūpaṃ sātarūpaṃ, etthesā taṇhā uppajjamānā uppajjati, ettha  nivisamānā nivisati.</p>
              <p>[03] ``rūpasaññā loke... saddasaññā ^a^T1.0121^ea^ loke... gandhasaññā loke...  rasasaññā loke... phoṭṭhabbasaññā loke... dhammasaññā loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati.</p>
              <p>[03] ``rūpasañcetanā ^a^M1.0086^ea^ loke... saddasañcetanā loke...  gandhasañcetanā loke... rasasañcetanā loke... phoṭṭhabbasañcetanā  loke... dhammasañcetanā loke piyarūpaṃ sātarūpaṃ, etthesā taṇhā  uppajjamānā uppajjati, ettha nivisamānā nivisati.</p>
              <p>[03] ``rūpataṇhā loke... saddataṇhā loke... gandhataṇhā loke...  rasataṇhā loke... phoṭṭhabbataṇhā ^a^V1.0088^ea^ loke... dhammataṇhā loke piyarūpaṃ  sātarūpaṃ, etthesā taṇhā uppajjamānā uppajjati, ettha nivisamānā  nivisati.</p>
              <p>[03] ``rūpavitakko loke... saddavitakko loke... gandhavitakko  loke... rasavitakko loke... phoṭṭhabbavitakko loke... dhammavitakko  loke piyarūpaṃ sātarūpaṃ, etthesā taṇhā uppajjamānā uppajjati, ettha  nivisamānā nivisati.</p>
              <p>[03] ``rūpavicāro loke... saddavicāro loke... gandhavicāro  loke... rasavicāro loke... phoṭṭhabbavicāro loke... dhammavicāro  loke piyarūpaṃ sātarūpaṃ, etthesā taṇhā uppajjamānā uppajjati, ettha  nivisamānā nivisati. idaṃ vuccati, bhikkhave, dukkhasamudayaṃ  ariyasaccaṃ. </p>
            </h4>
            <h4>
              <h4n> nirodhasaccaniddeso </h4n>
              <p>[03] 134^b^.^eb^ ``katamañca, bhikkhave, dukkhanirodhaṃ {dukkhanirodho  (syā0)}  ariyasaccaṃ? yo tassāyeva taṇhāya asesavirāganirodho cāgo  paṭinissaggo mutti anālayo.</p>
              <p>[03] ``sā kho panesā, bhikkhave, taṇhā kattha pahīyamānā  pahīyati, kattha nirujjhamānā nirujjhati? yaṃ loke piyarūpaṃ  sātarūpaṃ, etthesā taṇhā pahīyamānā pahīyati, ettha nirujjhamānā  nirujjhati.</p>
              <p>[03] ``kiñca loke piyarūpaṃ sātarūpaṃ? cakkhu loke piyarūpaṃ  sātarūpaṃ, etthesā ^a^T1.0122^ea^ taṇhā pahīyamānā pahīyati, ettha nirujjhamānā  nirujjhati. sotaṃ loke...pe0... ghānaṃ loke... jivhā loke...  kāyo loke... mano ^a^M1.0087^ea^ loke piyarūpaṃ sātarūpaṃ, etthesā taṇhā  pahīyamānā pahīyati, ettha nirujjhamānā nirujjhati.</p>
              <p>[03] ``rūpā loke... saddā loke... gandhā loke... rasā  loke... phoṭṭhabbā loke... dhammā loke piyarūpaṃ sātarūpaṃ, etthesā  taṇhā pahīyamānā pahīyati, ettha nirujjhamānā nirujjhati.</p>
              <p>[03] ``cakkhuviññāṇaṃ ^a^V1.0089^ea^ loke... sotaviññāṇaṃ loke...  ghānaviññāṇaṃ loke... jivhāviññāṇaṃ loke... kāyaviññāṇaṃ loke...  manoviññāṇaṃ loke piyarūpaṃ sātarūpaṃ, etthesā taṇhā pahīyamānā  pahīyati, ettha nirujjhamānā nirujjhati.</p>
              <p>[03] ``cakkhusamphasso loke... sotasamphasso loke...  ghānasamphasso loke... jivhāsamphasso loke... kāyasamphasso  loke... manosamphasso loke piyarūpaṃ sātarūpaṃ, etthesā taṇhā  pahīyamānā pahīyati, ettha nirujjhamānā nirujjhati.</p>
              <p>[03] ``cakkhusamphassajā vedanā loke... sotasamphassajā vedanā  loke... ghānasamphassajā vedanā loke... jivhāsamphassajā vedanā  loke... kāyasamphassajā vedanā loke... manosamphassajā vedanā  loke piyarūpaṃ sātarūpaṃ, etthesā taṇhā pahīyamānā pahīyati, ettha  nirujjhamānā nirujjhati.</p>
              <p>[03] ``rūpasaññā loke... saddasaññā loke... gandhasaññā loke...  rasasaññā loke... phoṭṭhabbasaññā loke... dhammasaññā loke piyarūpaṃ  sātarūpaṃ, etthesā taṇhā pahīyamānā pahīyati, ettha nirujjhamānā  nirujjhati.</p>
              <p>[03] ``rūpasañcetanā loke... saddasañcetanā loke...  gandhasañcetanā loke... rasasañcetanā loke... phoṭṭhabbasañcetanā  loke... dhammasañcetanā loke piyarūpaṃ sātarūpaṃ, etthesā taṇhā  pahīyamānā pahīyati, ettha ^a^T1.0123^ea^ nirujjhamānā nirujjhati.</p>
              <p>[03] ``rūpataṇhā loke... saddataṇhā loke... gandhataṇhā loke...  rasataṇhā loke... phoṭṭhabbataṇhā loke... dhammataṇhā loke piyarūpaṃ ^a^M1.0088^ea^  sātarūpaṃ, etthesā taṇhā pahīyamānā pahīyati, ettha nirujjhamānā  nirujjhati.</p>
              <p>[03] ``rūpavitakko loke... saddavitakko loke... gandhavitakko  loke... rasavitakko loke... phoṭṭhabbavitakko loke... dhammavitakko  loke piyarūpaṃ sātarūpaṃ, etthesā taṇhā pahīyamānā pahīyati, ettha  nirujjhamānā nirujjhati. </p>
              <p>[01] ``rūpavicāro loke... saddavicāro loke...  gandhavicāro loke... rasavicāro loke... phoṭṭhabbavicāro ^a^V1.0090^ea^ loke...  dhammavicāro loke piyarūpaṃ sātarūpaṃ. etthesā taṇhā pahīyamānā  pahīyati, ettha nirujjhāmānā nirujjhati. idaṃ vuccati, bhikkhave,  dukkhanirodhaṃ ariyasaccaṃ. </p>
            </h4>
            <h4>
              <h4n> maggasaccaniddeso </h4n>
              <p>[03] 135^b^.^eb^ ``katamañca, bhikkhave, dukkhanirodhagāminī  paṭipadā ariyasaccaṃ? ayameva ariyo aṭṭhaṅgiko maggo seyyathidaṃ  -- sammādiṭṭhi sammāsaṅkappo sammāvācā sammākammanto sammāājīvo  sammāvāyāmo sammāsati sammāsamādhi. </p>
              <p>[01] ``katamā ca, bhikkhave, sammādiṭṭhi? yaṃ kho,  bhikkhave, dukkhe ñāṇaṃ, dukkhasamudaye ñāṇaṃ, dukkhanirodhe ñāṇaṃ,  dukkhanirodhagāminiyā paṭipadāya ñāṇaṃ. ayaṃ vuccati, bhikkhave,  sammādiṭṭhi. </p>
              <p>[01] ``katamo ca, bhikkhave, sammāsaṅkappo?  nekkhammasaṅkappo abyāpādasaṅkappo avihiṃsāsaṅkappo. ayaṃ vuccati,  bhikkhave, sammāsaṅkappo. </p>
              <p>[01] ``katamā ca, bhikkhave, sammāvācā? musāvādā  veramaṇī {veramaṇi (ka0)}, pisuṇāya vācāya veramaṇī, pharusāya vācāya veramaṇī,  samphappalāpā veramaṇī ^a^T1.0124^ea^. ayaṃ vuccati, bhikkhave, sammāvācā. </p>
              <p>[01] ``katamo ca, bhikkhave, sammākammanto? pāṇātipātā  veramaṇī, adinnādānā veramaṇī, kāmesumicchācārā veramaṇī. ayaṃ  vuccati, bhikkhave, sammākammanto. </p>
              <p>[01] ``katamo ^a^M1.0089^ea^ ca, bhikkhave, sammāājīvo? idha,  bhikkhave, ariyasāvako micchāājīvaṃ pahāya sammāājīvena jīvitaṃ  kappeti. ayaṃ vuccati, bhikkhave, sammāājīvo.</p>
              <p>[03] ``katamo ca, bhikkhave, sammāvāyāmo? idha, bhikkhave,  bhikkhu anuppannānaṃ pāpakānaṃ akusalānaṃ dhammānaṃ anuppādāya chandaṃ  janeti vāyamati vīriyaṃ ārabhati cittaṃ paggaṇhāti padahati;  uppannānaṃ pāpakānaṃ akusalānaṃ dhammānaṃ pahānāya chandaṃ janeti  vāyamati vīriyaṃ ārabhati cittaṃ paggaṇhāti padahati; anuppannānaṃ  kusalānaṃ dhammānaṃ uppādāya chandaṃ janeti vāyamati vīriyaṃ ārabhati  cittaṃ paggaṇhāti padahati; uppannānaṃ kusalānaṃ dhammānaṃ ṭhitiyā  asammosāya bhiyyobhāvāya vepullāya bhāvanāya pāripūriyā chandaṃ  janeti vāyamati vīriyaṃ ārabhati cittaṃ paggaṇhāti padahati. ayaṃ  vuccati, bhikkhave, sammāvāyāmo.</p>
              <p>[03] ``katamā ca, bhikkhave, sammāsati? idha, bhikkhave, bhikkhu  kāye kāyānupassī viharati ātāpī ^a^V1.0091^ea^ sampajāno satimā vineyya  loke abhijjhādomanassaṃ; vedanāsu vedanānupassī viharati ātāpī  sampajāno satimā vineyya loke abhijjhādomanassaṃ; citte  cittānupassī viharati ātāpī sampajāno satimā vineyya loke  abhijjhādomanassaṃ; dhammesu dhammānupassī viharati ātāpī sampajāno  ^a^T1.0125^ea^ satimā vineyya loke abhijjhādomanassaṃ. ayaṃ vuccati, bhikkhave,  sammāsati.</p>
              <p>[03] ``katamo ca, bhikkhave, sammāsamādhi? idha, bhikkhave,  bhikkhu vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharati.  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharati. pītiyā ca virāgā upekkhako ca viharati, sato ca  sampajāno, sukhañca kāyena paṭisaṃvedeti, yaṃ taṃ ariyā ācikkhanti  `upekkhako satimā sukhavihārī'ti tatiyaṃ jhānaṃ upasampajja viharati.  sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. ayaṃ vuccati, bhikkhave,  sammāsamādhi. idaṃ vuccati, bhikkhave, dukkhanirodhagāminī paṭipadā  ariyasaccaṃ. </p>
              <p>[03] 136^b^.^eb^ ``iti ^a^M1.0090^ea^ ajjhattaṃ vā dhammesu dhammānupassī  viharati, bahiddhā vā dhammesu dhammānupassī viharati, ajjhattabahiddhā  vā dhammesu dhammānupassī viharati; samudayadhammānupassī vā dhammesu  viharati, vayadhammānupassī vā dhammesu viharati,  samudayavayadhammānupassī vā dhammesu viharati. `atthi dhammā'ti vā  panassa sati paccupaṭṭhitā hoti. yāvadeva ñāṇamattāya  paṭissatimattāya anissito ca viharati, na ca kiñci loke  upādiyati. evampi kho, bhikkhave, bhikkhu dhammesu ^a^T1.0126^ea^ dhammānupassī  viharati catūsu ariyasaccesu. </p>
              <p>[06] saccapabbaṃ niṭṭhitaṃ. </p>
              <p>[06] dhammānupassanā niṭṭhitā. </p>
              <p>[03] 137^b^.^eb^ ``yo ^a^V1.0092^ea^ hi koci, bhikkhave, ime cattāro  satipaṭṭhāne evaṃ bhāveyya satta vassāni, tassa dvinnaṃ phalānaṃ aññataraṃ  phalaṃ pāṭikaṅkhaṃ diṭṭheva dhamme aññā; sati vā upādisese  anāgāmitā.</p>
              <p>[03] ``tiṭṭhantu, bhikkhave, satta vassāni. yo hi koci  ^a^P1.0063^ea^, bhikkhave, ime cattāro satipaṭṭhāne evaṃ bhāveyya cha  vassāni...pe0... pañca vassāni... cattāri vassāni... tīṇi  vassāni... dve vassāni... ekaṃ vassaṃ... tiṭṭhatu, bhikkhave, ekaṃ  vassaṃ. yo hi koci, bhikkhave, ime cattāro satipaṭṭhāne evaṃ bhāveyya  satta māsāni, tassa dvinnaṃ phalānaṃ aññataraṃ phalaṃ pāṭikaṅkhaṃ diṭṭheva  dhamme aññā; sati vā upādisese anāgāmitā. tiṭṭhantu,  bhikkhave, satta māsāni. yo hi koci, bhikkhave, ime cattāro  satipaṭṭhāne evaṃ bhāveyya cha māsāni...pe0... pañca māsāni...  cattāri māsāni... tīṇi māsāni... dve māsāni... ekaṃ māsaṃ...  aḍḍhamāsaṃ... tiṭṭhatu, bhikkhave, aḍḍhamāso. yo hi koci,  bhikkhave, ime cattāro satipaṭṭhāne evaṃ bhāveyya sattāhaṃ, tassa dvinnaṃ  phalānaṃ aññataraṃ phalaṃ pāṭikaṅkhaṃ diṭṭheva dhamme aññā sati vā  upādisese anāgāmitā''ti. </p>
              <p>[03] 138^b^.^eb^ ```ekāyano ^a^M1.0091^ea^ ayaṃ, bhikkhave, maggo sattānaṃ  visuddhiyā sokaparidevānaṃ samatikkamāya dukkhadomanassānaṃ  atthaṅgamāya ñāyassa adhigamāya ^a^T1.0127^ea^ nibbānassa sacchikiriyāya yadidaṃ  cattāro satipaṭṭhānā'ti. iti yaṃ taṃ vuttaṃ, idametaṃ paṭicca vutta''nti. </p>
              <p>[01] idamavoca bhagavā. attamanā te bhikkhū bhagavato  bhāsitaṃ abhinandunti. </p>
              <p>[06] mahāsatipaṭṭhānasuttaṃ niṭṭhitaṃ dasamaṃ. </p>
              <p>[06] mūlapariyāyavaggo niṭṭhito paṭhamo. </p>
              <p>[01] tassuddānaṃ -- {ito paraṃ kesuci potthakesu imāpi gāthāyo evaṃ dissanti  --</p>
              <p>[03] ajaraṃ amataṃ amatādhigamaṃ, phalamagganidassanaṃ dukkhanudaṃ.  sahitattaṃ mahārasahassakaraṃ, bhūtamiti sāraṃ vividhaṃ suṇātha..</p>
              <p>[03] taḷākaṃ vasupūritaṃ ghammapathe, tividhaggipiḷesitanibbāpanaṃ.  byādhipanudanaosadhayo, pacchimasuttapavarā ṭhapitā..</p>
              <p>[03] madhumandavarasāmadānaṃ, khiḍḍārati jananimanusaṅghātaṃ.  tathā sutte veyyākaraṇā ṭhapitā, sakyaputtānamabhidamanatthāya..</p>
              <p>[03] paññāsaṃ ca diyaḍhḍasataṃ, dve ca veyyākaraṇaṃ apare ca.  tevanāmagataṃ ca anupubbaṃ, ekamanā nisāmetha mudaggaṃ..} </p>
              <p>[21] mūlasusaṃvaradhammadāyādā, bheravānaṅgaṇākaṅkheyyavatthaṃ. </p>
              <p>[22] sallekhasammādiṭṭhisatipaṭṭhaṃ, vaggavaro asamo susamatto.. </p>
            </h4>
          </h3>
        </h2>
        <h2>
          <h2n> 2. sīhanādavaggo </h2n>
          <h3>
            <h3n> 1. cūḷasīhanādasuttaṃ </h3n>
            <h4>
              <h4n> </h4n>
              <p>[03] 139^b^.^eb^ evaṃ ^a^T1.0128^ea^ ^a^M1.0092^ea^ ^a^V1.0093^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- </p>
              <p>[01] ``idheva, bhikkhave, samaṇo, idha dutiyo samaṇo, idha  tatiyo samaṇo, idha catuttho samaṇo; suññā parappavādā samaṇebhi  ^a^P1.0064^ea^ aññehīti {samaṇehi aññeti (sī0 pī0 ka0) ettha aññehīti  sakāya paṭiññāya saccābhiññehīti attho veditabbo}. evametaṃ  {evameva (syā0 ka0)}, bhikkhave, sammā sīhanādaṃ  nadatha. </p>
              <p>[03] 140^b^.^eb^ ``ṭhānaṃ kho panetaṃ, bhikkhave, vijjati yaṃ  aññatitthiyā paribbājakā evaṃ vadeyyuṃ -- `ko panāyasmantānaṃ  assāso, kiṃ balaṃ, yena tumhe āyasmanto evaṃ vadetha -- idheva  samaṇo, idha dutiyo samaṇo, idha tatiyo samaṇo, idha catuttho  samaṇo; suññā parappavādā samaṇebhi aññehī'ti? evaṃvādino,  bhikkhave, aññatitthiyā paribbājakā evamassu vacanīyā -- `atthi  kho no, āvuso, tena bhagavatā jānatā passatā arahatā  sammāsambuddhena cattāro dhammā akkhātā ye mayaṃ attani sampassamānā  evaṃ vadema -- idheva samaṇo, idha dutiyo samaṇo, idha tatiyo  samaṇo, idha ^a^T1.0129^ea^ catuttho samaṇo; suññā parappavādā samaṇebhi aññehīti.  katame cattāro? atthi kho no, āvuso, satthari pasādo, atthi  dhamme pasādo, atthi sīlesu paripūrakāritā; sahadhammikā kho pana  piyā manāpā -- gahaṭṭhā ceva pabbajitā ca. ime kho no, āvuso,  tena bhagavatā jānatā passatā arahatā sammāsambuddhena cattāro dhammā  akkhātā ye mayaṃ attani sampassamānā evaṃ vadema -- idheva samaṇo,  idha dutiyo samaṇo, idha tatiyo samaṇo, idha catuttho samaṇo;  suññā parappavādā samaṇebhi aññehī'ti. </p>
              <p>[03] 141^b^.^eb^ ``ṭhānaṃ ^a^M1.0093^ea^ ^a^V1.0094^ea^ kho panetaṃ, bhikkhave, vijjati yaṃ  aññatitthiyā paribbājakā evaṃ vadeyyuṃ -- `amhākampi kho,  āvuso, atthi satthari pasādo yo amhākaṃ satthā, amhākampi atthi  dhamme pasādo yo amhākaṃ dhammo, mayampi sīlesu paripūrakārino  yāni amhākaṃ sīlāni, amhākampi sahadhammikā piyā manāpā --  gahaṭṭhā ceva pabbajitā ca. idha no, āvuso, ko viseso ko  adhippayāso {adhippāyo (ka0 sī0 syā0 pī0), adhippayogo (ka0)}   kiṃ nānākaraṇaṃ yadidaṃ tumhākañceva amhākañcā'ti?</p>
              <p>[03] ``evaṃvādino, bhikkhave, aññatitthiyā paribbājakā evamassu  vacanīyā -- `kiṃ panāvuso, ekā niṭṭhā, udāhu puthu niṭṭhā'ti?  sammā byākaramānā, bhikkhave, aññatitthiyā paribbājakā evaṃ  byākareyyuṃ -- `ekāvuso, niṭṭhā, na puthu niṭṭhā'ti. </p>
              <p>[01] ```sā panāvuso, niṭṭhā sarāgassa udāhu  vītarāgassā'ti? sammā byākaramānā, bhikkhave, aññatitthiyā  paribbājakā ^a^T1.0130^ea^ evaṃ byākareyyuṃ -- `vītarāgassāvuso, sā niṭṭhā, na sā  niṭṭhā sarāgassā'ti.</p>
              <p>[03] ```sā panāvuso, niṭṭhā sadosassa udāhu vītadosassā'ti?  sammā byākaramānā, bhikkhave, aññatitthiyā paribbājakā evaṃ  byākareyyuṃ -- `vītadosassāvuso, sā niṭṭhā, na sā niṭṭhā  sadosassā'ti.</p>
              <p>[03] ```sā panāvuso, niṭṭhā samohassa udāhu vītamohassā'ti?  sammā byākaramānā, bhikkhave, aññatitthiyā paribbājakā evaṃ  byākareyyuṃ -- `vītamohassāvuso, sā niṭṭhā, na sā niṭṭhā  samohassā'ti.</p>
              <p>[03] ```sā panāvuso, niṭṭhā sataṇhassa udāhu vītataṇhassā'ti?  sammā ^a^P1.0065^ea^ byākaramānā, bhikkhave, aññatitthiyā  paribbājakā evaṃ byākareyyuṃ -- `vītataṇhassāvuso, sā niṭṭhā, na  sā niṭṭhā sataṇhassā'ti.</p>
              <p>[03] ```sā panāvuso, niṭṭhā saupādānassa udāhu  anupādānassā'ti? sammā byākaramānā, bhikkhave ^a^V1.0095^ea^, aññatitthiyā  paribbājakā evaṃ byākareyyuṃ -- `anupādānassāvuso, sā niṭṭhā, na  sā niṭṭhā saupādānassā'ti.</p>
              <p>[03] ```sā ^a^M1.0094^ea^ panāvuso, niṭṭhā viddasuno udāhu aviddasuno'ti?  sammā byākaramānā, bhikkhave, aññatitthiyā paribbājakā evaṃ  byākareyyuṃ -- `viddasuno, āvuso, sā niṭṭhā, na sā niṭṭhā  aviddasuno'ti.</p>
              <p>[03] ```sā panāvuso, niṭṭhā anuruddhappaṭiviruddhassa udāhu  ananuruddhāppaṭiviruddhassā'ti? sammā byākaramānā, bhikkhave,  aññatitthiyā paribbājakā evaṃ byākareyyuṃ --  `ananuruddhāppaṭiviruddhassāvuso, sā niṭṭhā, na sā niṭṭhā  anuruddhappaṭiviruddhassā'ti.</p>
              <p>[03] ```sā ^a^T1.0131^ea^ panāvuso, niṭṭhā papañcārāmassa papañcaratino udāhu  nippapañcārāmassa nippapañcaratino'ti? sammā byākaramānā,  bhikkhave, aññatitthiyā paribbājakā evaṃ byākareyyuṃ --  `nippapañcārāmassāvuso, sā niṭṭhā nippapañcaratino, na sā niṭṭhā  papañcārāmassa papañcaratino'ti. </p>
              <p>[03] 142^b^.^eb^ ``dvemā, bhikkhave, diṭṭhiyo -- bhavadiṭṭhi ca  vibhavadiṭṭhi ca. ye hi keci, bhikkhave, samaṇā vā brāhmaṇā vā  bhavadiṭṭhiṃ allīnā bhavadiṭṭhiṃ upagatā bhavadiṭṭhiṃ ajjhositā,  vibhavadiṭṭhiyā te paṭiviruddhā. ye hi keci, bhikkhave, samaṇā vā  brāhmaṇā vā vibhavadiṭṭhiṃ allīnā vibhavadiṭṭhiṃ upagatā vibhavadiṭṭhiṃ  ajjhositā, bhavadiṭṭhiyā te paṭiviruddhā. ye hi keci, bhikkhave,  samaṇā vā brāhmaṇā vā imāsaṃ dvinnaṃ diṭṭhīnaṃ samudayañca atthaṅgamañca  assādañca ādīnavañca nissaraṇañca yathābhūtaṃ nappajānanti, `te  sarāgā te sadosā te samohā te sataṇhā te saupādānā te  aviddasuno te anuruddhappaṭiviruddhā te papañcārāmā papañcaratino; te  na parimuccanti jātiyā jarāya maraṇena sokehi paridevehi dukkhehi  domanassehi upāyāsehi; na parimuccanti dukkhasmā'ti vadāmi. ye  ca kho keci, bhikkhave, samaṇā vā brāhmaṇā vā imāsaṃ dvinnaṃ diṭṭhīnaṃ  samudayañca atthaṅgamañca assādañca ādīnavañca nissaraṇañca  yathābhūtaṃ pajānanti, `te vītarāgā te vītadosā te vītamohā te  vītataṇhā te ^a^T1.0132^ea^ anupādānā te viddasuno te ananuruddhāppaṭiviruddhā te  nippapañcārāmā nippapañcaratino; te parimuccanti jātiyā jarāya ^a^V1.0096^ea^   maraṇena sokehi paridevehi dukkhehi domanassehi upāyāsehi;  parimuccanti dukkhasmā'ti vadāmi. </p>
              <p>[03] 143^b^.^eb^ ``cattārimāni ^a^M1.0095^ea^ ^a^P1.0066^ea^, bhikkhave,  upādānāni. katamāni cattāri? kāmupādānaṃ, diṭṭhupādānaṃ,  sīlabbatupādānaṃ, attavādupādānaṃ. santi, bhikkhave, eke  samaṇabrāhmaṇā sabbupādānapariññāvādā paṭijānamānā. te na sammā  sabbupādānapariññaṃ paññapenti -- kāmupādānassa pariññaṃ paññapenti,  na diṭṭhupādānassa pariññaṃ paññapenti, na sīlabbatupādānassa pariññaṃ  paññapenti, na attavādupādānassa pariññaṃ paññapenti. taṃ kissa hetu?  imāni hi te bhonto samaṇabrāhmaṇā tīṇi ṭhānāni yathābhūtaṃ  nappajānanti. tasmā te bhonto samaṇabrāhmaṇā  sabbupādānapariññāvādā paṭijānamānā; te na sammā  sabbupādānapariññaṃ paññapenti -- kāmupādānassa pariññaṃ paññapenti,  na diṭṭhupādānassa pariññaṃ paññapenti, na sīlabbatupādānassa pariññaṃ  paññapenti, na attavādupādānassa pariññaṃ paññapenti. </p>
              <p>[01] ``santi, bhikkhave, eke samaṇabrāhmaṇā  sabbupādānapariññāvādā paṭijānamānā. te na sammā  sabbupādānapariññaṃ paññapenti -- kāmupādānassa pariññaṃ paññapenti,  diṭṭhupādānassa pariññaṃ paññapenti, na sīlabbatupādānassa ^a^T1.0133^ea^ pariññaṃ  paññapenti, na attavādupādānassa pariññaṃ paññapenti. taṃ kissa hetu?  imāni hi te bhonto samaṇabrāhmaṇā dve ṭhānāni yathābhūtaṃ  nappajānanti. tasmā te bhonto samaṇabrāhmaṇā  sabbupādānapariññāvādā paṭijānamānā; te na sammā {paṭijānamānā na sammā  (?)}  sabbupādānapariññaṃ paññapenti -- kāmupādānassa pariññaṃ paññapenti,  diṭṭhupādānassa pariññaṃ paññapenti, na sīlabbatupādānassa pariññaṃ  paññapenti, na attavādupādānassa pariññaṃ paññapenti.</p>
              <p>[03] ``santi, bhikkhave, eke samaṇabrāhmaṇā  sabbupādānapariññāvādā paṭijānamānā. te na sammā  sabbupādānapariññaṃ paññapenti -- kāmupādānassa pariññaṃ paññapenti,  diṭṭhupādānassa pariññaṃ paññapenti, sīlabbatupādānassa pariññaṃ  paññapenti, na attavādupādānassa pariññaṃ paññapenti. taṃ kissa hetu?  imañhi te bhonto samaṇabrāhmaṇā ekaṃ ṭhānaṃ yathābhūtaṃ nappajānanti.  tasmā te bhonto samaṇabrāhmaṇā sabbupādānapariññāvādā  paṭijānamānā; te na sammā {paṭijānamānā na sammā (?)} sabbupādānapariññaṃ paññapenti --  kāmupādānassa pariññaṃ paññapenti, diṭṭhupādānassa pariññaṃ ^a^V1.0097^ea^ paññapenti,  sīlabbatupādānassa pariññaṃ paññapenti, na attavādupādānassa pariññaṃ  paññapenti.</p>
              <p>[03] ``evarūpe ^a^M1.0096^ea^ kho, bhikkhave, dhammavinaye yo satthari pasādo  so na sammaggato akkhāyati; yo ^a^T1.0134^ea^ dhamme pasādo so na sammaggato  akkhāyati; yā sīlesu paripūrakāritā sā na sammaggatā  akkhāyati; yā sahadhammikesu piyamanāpatā sā na sammaggatā  akkhāyati. taṃ kissa hetu? evañhetaṃ, bhikkhave, hoti yathā taṃ  durakkhāte ^a^P1.0067^ea^ dhammavinaye duppavedite aniyyānike  anupasamasaṃvattanike asammāsambuddhappavedite. </p>
              <p>[03] 144^b^.^eb^ ``tathāgato ca kho, bhikkhave, arahaṃ  sammāsambuddho sabbupādānapariññāvādo paṭijānamāno sammā  sabbupādānapariññaṃ paññapeti -- kāmupādānassa pariññaṃ paññapeti,  diṭṭhupādānassa pariññaṃ paññapeti, sīlabbatupādānassa pariññaṃ  paññapeti, attavādupādānassa pariññaṃ paññapeti. evarūpe kho,  bhikkhave, dhammavinaye yo satthari pasādo so sammaggato  akkhāyati; yo dhamme pasādo so sammaggato akkhāyati; yā  sīlesu paripūrakāritā sā sammaggatā akkhāyati; yā sahadhammikesu  piyamanāpatā sā sammaggatā akkhāyati. taṃ kissa hetu?  evañhetaṃ, bhikkhave, hoti yathā taṃ svākkhāte dhammavinaye suppavedite  niyyānike upasamasaṃvattanike sammāsambuddhappavedite. </p>
              <p>[03] 145^b^.^eb^ ``ime ca, bhikkhave, cattāro upādānā.  kiṃnidānā kiṃsamudayā kiṃjātikā kiṃpabhavā? ime cattāro upādānā  taṇhānidānā taṇhāsamudayā ^a^T1.0135^ea^ taṇhājātikā taṇhāpabhavā. taṇhā cāyaṃ,  bhikkhave, kiṃnidānā kiṃsamudayā kiṃjātikā kiṃpabhavā? taṇhā  vedanānidānā vedanāsamudayā vedanājātikā vedanāpabhavā. vedanā  cāyaṃ, bhikkhave, kiṃnidānā kiṃsamudayā kiṃjātikā kiṃpabhavā?  vedanā phassanidānā phassasamudayā phassajātikā phassapabhavā.  phasso cāyaṃ, bhikkhave, kiṃnidāno kiṃsamudayo kiṃjātiko kiṃpabhavo?  phasso saḷāyatananidāno saḷāyatanasamudayo saḷāyatanajātiko  saḷāyatanapabhavo. saḷāyatanañcidaṃ, bhikkhave, kiṃnidānaṃ kiṃsamudayaṃ  kiṃjātikaṃ kiṃpabhavaṃ? saḷāyatanaṃ nāmarūpanidānaṃ nāmarūpasamudayaṃ  nāmarūpajātikaṃ nāmarūpapabhavaṃ. nāmarūpañcidaṃ, bhikkhave, kiṃnidānaṃ  kiṃsamudayaṃ kiṃjātikaṃ kiṃpabhavaṃ? nāmarūpaṃ viññāṇanidānaṃ  viññāṇasamudayaṃ viññāṇajātikaṃ viññāṇapabhavaṃ. viññāṇañcidaṃ,  bhikkhave ^a^M1.0097^ea^, kiṃnidānaṃ kiṃsamudayaṃ kiṃjātikaṃ ^a^V1.0098^ea^ kiṃpabhavaṃ? viññāṇaṃ  saṅkhāranidānaṃ saṅkhārasamudayaṃ saṅkhārajātikaṃ saṅkhārapabhavaṃ.  saṅkhārā cime, bhikkhave, kiṃnidānā kiṃsamudayā kiṃjātikā  kiṃpabhavā? saṅkhārā avijjānidānā avijjāsamudayā  avijjājātikā avijjāpabhavā.</p>
              <p>[03] ``yato ca kho, bhikkhave, bhikkhuno avijjā pahīnā hoti  vijjā uppannā, so avijjāvirāgā vijjuppādā neva kāmupādānaṃ  upādiyati, na diṭṭhupādānaṃ upādiyati, na sīlabbatupādānaṃ  upādiyati, na attavādupādānaṃ upādiyati. anupādiyaṃ na  paritassati, aparitassaṃ paccattaññeva parinibbāyati. `khīṇā  jāti, vusitaṃ ^a^T1.0136^ea^ brahmacariyaṃ, kataṃ karaṇīyaṃ, nāparaṃ itthattāyā'ti  pajānātī''ti.</p>
              <p>[03] idamavoca ^a^P1.0068^ea^ bhagavā. attamanā te bhikkhū  bhagavato bhāsitaṃ abhinandunti. </p>
              <p>[06] cūḷasīhanādasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. mahāsīhanādasuttaṃ </h3n>
            <h4>
              <h4n> </h4n>
              <p>[03] 146^b^.^eb^ evaṃ ^a^T1.0137^ea^ ^a^V1.0099^ea^ me sutaṃ -- ekaṃ samayaṃ bhagavā vesāliyaṃ  viharati bahinagare aparapure vanasaṇḍe. tena kho pana samayena  sunakkhatto licchaviputto acirapakkanto hoti imasmā dhammavinayā.  so vesāliyaṃ parisati {parisatiṃ (sī0 pī0)} evaṃ {etaṃ (pī0 ka0)} vācaṃ   bhāsati -- ``natthi samaṇassa  gotamassa uttari {uttariṃ (pī0)} manussadhammā alamariyañāṇadassanaviseso.  takkapariyāhataṃ samaṇo gotamo dhammaṃ deseti vīmaṃsānucaritaṃ  sayaṃpaṭibhānaṃ. yassa ca khvāssa atthāya dhammo desito so  niyyāti takkarassa sammā dukkhakkhayāyā''ti.</p>
              <p>[03] atha kho āyasmā sāriputto pubbaṇhasamayaṃ nivāsetvā  pattacīvaramādāya vesāliṃ piṇḍāya pāvisi. assosi kho āyasmā  sāriputto sunakkhattassa licchaviputtassa vesāliyaṃ parisati evaṃ vācaṃ  bhāsamānassa -- ``natthi samaṇassa gotamassa uttarimanussadhammā  alamariyañāṇadassanaviseso. takkapariyāhataṃ samaṇo gotamo dhammaṃ  deseti ^a^M1.0098^ea^ vīmaṃsānucaritaṃ sayaṃpaṭibhānaṃ. yassa ca khvāssa atthāya  dhammo desito so niyyāti takkarassa sammā dukkhakkhayāyā''ti. </p>
              <p>[01] atha kho āyasmā sāriputto vesāliyaṃ piṇḍāya  caritvā ^a^T1.0138^ea^ pacchābhattaṃ piṇḍapātapaṭikkanto yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho āyasmā sāriputto bhagavantaṃ etadavoca --  ``sunakkhatto, bhante, licchaviputto acirapakkanto imasmā  dhammavinayā. so vesāliyaṃ parisati evaṃ vācaṃ bhāsati -- `natthi  samaṇassa gotamassa uttarimanussadhammā alamariyañāṇadassanaviseso.  takkapariyāhataṃ samaṇo gotamo dhammaṃ deseti vīmaṃsānucaritaṃ  sayaṃpaṭibhānaṃ. yassa ca khvāssa atthāya dhammo desito so  niyyāti takkarassa sammā dukkhakkhayāyā'''ti. </p>
              <p>[03] 147^b^.^eb^ ``kodhano heso, sāriputta, sunakkhatto  moghapuriso. kodhā ca panassa esā vācā bhāsitā. `avaṇṇaṃ  bhāsissāmī'ti kho, sāriputta, sunakkhatto moghapuriso vaṇṇaṃyeva  tathāgatassa ^a^V1.0100^ea^ bhāsati ^a^P1.0069^ea^. vaṇṇo heso, sāriputta,  tathāgatassa yo evaṃ vadeyya -- `yassa ca khvāssa atthāya dhammo  desito so niyyāti takkarassa sammā dukkhakkhayāyā'ti.</p>
              <p>[03] ``ayampi hi nāma, sāriputta, sunakkhattassa moghapurisassa  mayi dhammanvayo na bhavissati -- `itipi so bhagavā arahaṃ  sammāsambuddho vijjācaraṇasampanno sugato lokavidū anuttaro  purisadammasārathi, satthā devamanussānaṃ, buddho bhagavā'ti.</p>
              <p>[03] ``ayampi hi nāma, sāriputta, sunakkhattassa moghapurisassa  mayi ^a^T1.0139^ea^ dhammanvayo na bhavissati -- `itipi so bhagavā anekavihitaṃ  iddhividhaṃ paccanubhoti -- ekopi hutvā bahudhā hoti, bahudhāpi hutvā  eko hoti; āvibhāvaṃ, tirobhāvaṃ; tirokuṭṭaṃ tiropākāraṃ tiropabbataṃ  asajjamāno gacchati, seyyathāpi ākāse; pathaviyāpi ummujjanimujjaṃ  karoti, seyyathāpi udake; udakepi abhijjamāno gacchati, seyyathāpi  pathaviyaṃ; ākāsepi pallaṅkena kamati, seyyathāpi pakkhī sakuṇo;  imepi candimasūriye evaṃmahiddhike evaṃmahānubhāve pāṇinā parimasati  parimajjati; yāva brahmalokāpi kāyena vasaṃ vattetī'ti.</p>
              <p>[03] ``ayampi ^a^M1.0099^ea^ hi nāma, sāriputta, sunakkhattassa moghapurisassa  mayi dhammanvayo na bhavissati -- `itipi so bhagavā dibbāya  sotadhātuyā visuddhāya atikkantamānusikāya ubho sadde suṇāti --  dibbe ca mānuse ca, ye dūre santike cā'ti.</p>
              <p>[03] ``ayampi hi nāma, sāriputta, sunakkhattassa moghapurisassa  mayi dhammanvayo na bhavissati -- `itipi so bhagavā parasattānaṃ  parapuggalānaṃ cetasā ceto paricca pajānāti -- sarāgaṃ vā cittaṃ  sarāgaṃ cittanti pajānāti, vītarāgaṃ vā cittaṃ vītarāgaṃ cittanti  pajānāti; sadosaṃ vā cittaṃ sadosaṃ cittanti pajānāti, vītadosaṃ  vā cittaṃ vītadosaṃ cittanti pajānāti; samohaṃ vā cittaṃ samohaṃ  cittanti pajānāti, vītamohaṃ vā cittaṃ vītamohaṃ cittanti pajānāti;  saṃkhittaṃ vā cittaṃ saṃkhittaṃ cittanti pajānāti ^a^T1.0140^ea^, vikkhittaṃ vā cittaṃ  vikkhittaṃ cittanti pajānāti; mahaggataṃ vā cittaṃ mahaggataṃ cittanti  pajānāti, amahaggataṃ vā cittaṃ amahaggataṃ cittanti pajānāti;  sauttaraṃ vā cittaṃ sauttaraṃ cittanti pajānāti, anuttaraṃ vā cittaṃ  anuttaraṃ cittanti pajānāti; samāhitaṃ vā cittaṃ samāhitaṃ cittanti ^a^V1.0101^ea^   pajānāti, asamāhitaṃ vā cittaṃ asamāhitaṃ cittanti pajānāti;  vimuttaṃ vā cittaṃ vimuttaṃ cittanti pajānāti, avimuttaṃ vā cittaṃ  avimuttaṃ cittanti pajānātī'ti. </p>
              <p>[03] 148^b^.^eb^ ``dasa kho panimāni, sāriputta, tathāgatassa  tathāgatabalāni yehi balehi samannāgato tathāgato āsabhaṃ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.  katamāni dasa?</p>
              <p>[03] ``idha, sāriputta, tathāgato ṭhānañca ṭhānato aṭṭhānañca  aṭṭhānato yathābhūtaṃ pajānāti. yampi, sāriputta, tathāgato ṭhānañca  ṭhānato aṭṭhānañca aṭṭhānato yathābhūtaṃ pajānāti, idampi, sāriputta,  tathāgatassa ^a^P1.0070^ea^ tathāgatabalaṃ hoti yaṃ balaṃ āgamma  tathāgato āsabhaṃ ṭhānaṃ paṭijānāti, parisāsu sīhanādaṃ nadati,  brahmacakkaṃ pavatteti.</p>
              <p>[03] ``puna caparaṃ, sāriputta, tathāgato atītānāgatapaccuppannānaṃ  kammasamādānānaṃ ṭhānaso hetuso vipākaṃ yathābhūtaṃ pajānāti. yampi,  sāriputta, tathāgato atītānāgatapaccuppannānaṃ kammasamādānānaṃ ṭhānaso  hetuso vipākaṃ yathābhūtaṃ pajānāti, idampi, sāriputta, tathāgatassa  tathāgatabalaṃ hoti yaṃ balaṃ āgamma tathāgato āsabhaṃ ^a^M1.0100^ea^ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.</p>
              <p>[03] ``puna caparaṃ, sāriputta, tathāgato sabbatthagāminiṃ paṭipadaṃ  yathābhūtaṃ pajānāti. yampi ^a^T1.0141^ea^, sāriputta, tathāgato sabbatthagāminiṃ  paṭipadaṃ yathābhūtaṃ pajānāti, idampi, sāriputta, tathāgatassa  tathāgatabalaṃ hoti yaṃ balaṃ āgamma tathāgato āsabhaṃ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.</p>
              <p>[03] ``puna caparaṃ, sāriputta, tathāgato anekadhātunānādhātulokaṃ  yathābhūtaṃ pajānāti. yampi, sāriputta, tathāgato  anekadhātunānādhātulokaṃ yathābhūtaṃ pajānāti, idampi, sāriputta,  tathāgatassa tathāgatabalaṃ hoti yaṃ balaṃ āgamma tathāgato āsabhaṃ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.</p>
              <p>[03] ``puna ^a^V1.0102^ea^ caparaṃ, sāriputta, tathāgato sattānaṃ nānādhimuttikataṃ  yathābhūtaṃ pajānāti. yampi, sāriputta, tathāgato sattānaṃ  nānādhimuttikataṃ yathābhūtaṃ pajānāti, idampi, sāriputta, tathāgatassa  tathāgatabalaṃ hoti yaṃ balaṃ āgamma tathāgato āsabhaṃ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.</p>
              <p>[03] ``puna caparaṃ, sāriputta, tathāgato parasattānaṃ parapuggalānaṃ  indriyaparopariyattaṃ yathābhūtaṃ pajānāti. yampi, sāriputta, tathāgato  parasattānaṃ parapuggalānaṃ indriyaparopariyattaṃ yathābhūtaṃ pajānāti,  idampi, sāriputta, tathāgatassa tathāgatabalaṃ hoti yaṃ balaṃ āgamma  tathāgato āsabhaṃ ṭhānaṃ paṭijānāti, parisāsu sīhanādaṃ nadati,  brahmacakkaṃ pavatteti. </p>
              <p>[01] ``puna caparaṃ, sāriputta, tathāgato  jhānavimokkhasamādhisamāpattīnaṃ saṃkilesaṃ vodānaṃ vuṭṭhānaṃ yathābhūtaṃ  pajānāti. yampi, sāriputta, tathāgato  jhānavimokkhasamādhisamāpattīnaṃ ^a^T1.0142^ea^ saṃkilesaṃ vodānaṃ vuṭṭhānaṃ yathābhūtaṃ  pajānāti, idampi, sāriputta, tathāgatassa tathāgatabalaṃ hoti yaṃ balaṃ  āgamma tathāgato āsabhaṃ ṭhānaṃ paṭijānāti, parisāsu sīhanādaṃ  nadati, brahmacakkaṃ pavatteti.</p>
              <p>[03] ``puna ^a^M1.0101^ea^ caparaṃ, sāriputta, tathāgato anekavihitaṃ pubbenivāsaṃ  anussarati, seyyathidaṃ -- ekampi jātiṃ dvepi jātiyo tissopi  jātiyo catassopi jātiyo pañcapi jātiyo dasapi jātiyo  vīsampi jātiyo tiṃsampi jātiyo cattālīsampi jātiyo  paññāsampi jātiyo jātisatampi jātisahassampi jātisatasahassampi  anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe --  `amutrāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto amutra  udapādiṃ; tatrāpāsiṃ evaṃnāmo evaṃgotto evaṃvaṇṇo evamāhāro  evaṃsukhadukkhappaṭisaṃvedī evamāyupariyanto, so tato cuto  idhūpapanno'ti. iti sākāraṃ sauddesaṃ anekavihitaṃ pubbenivāsaṃ  anussarati. yampi, sāriputta, tathāgato anekavihitaṃ pubbenivāsaṃ  anussarati, seyyathidaṃ -- ekampi jātiṃ dvepi jātiyo...pe0... iti  sākāraṃ sauddesaṃ anekavihitaṃ pubbenivāsaṃ anussarati, idampi,  sāriputta, tathāgatassa tathāgatabalaṃ hoti yaṃ balaṃ āgamma tathāgato  āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ  pavatteti.</p>
              <p>[03] ``puna caparaṃ, sāriputta, tathāgato dibbena cakkhunā visuddhena  atikkantamānusakena ^a^T1.0143^ea^ satte passati cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage ^a^V1.0103^ea^ satte pajānāti -- `ime  vata bhonto sattā kāyaduccaritena samannāgatā vacīduccaritena  samannāgatā manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā, te kāyassa bhedā ^a^P1.0071^ea^  paraṃ maraṇā apāyaṃ duggatiṃ vinipātaṃ nirayaṃ upapannā. ime  vā pana bhonto sattā kāyasucaritena samannāgatā vacīsucaritena  samannāgatā manosucaritena samannāgatā ariyānaṃ anupavādakā  sammādiṭṭhikā sammādiṭṭhikammasamādānā, te kāyassa bhedā paraṃ maraṇā  sugatiṃ saggaṃ lokaṃ upapannā'ti. iti dibbena cakkhunā visuddhena  atikkantamānusakena satte passati cavamāne upapajjamāne hīne ^a^M1.0102^ea^ paṇīte  suvaṇṇe dubbaṇṇe sugate duggate yathākammūpage satte pajānāti.  yampi, sāriputta, tathāgato dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānāti -- `ime  vata bhonto sattā kāyaduccaritena samannāgatā vacīduccaritena  samannāgatā manoduccaritena samannāgatā ariyānaṃ upavādakā  micchādiṭṭhikā micchādiṭṭhikammasamādānā, te kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapannā. ime vā pana  bhonto sattā kāyasucaritena samannāgatā vacīsucaritena samannāgatā  manosucaritena samannāgatā ariyānaṃ anupavādakā sammādiṭṭhikā  sammādiṭṭhikammasamādānā, te kāyassa bhedā paraṃ maraṇā sugatiṃ saggaṃ  lokaṃ upapannā'ti. iti dibbena cakkhunā visuddhena  atikkantamānusakena satte passati cavamāne upapajjamāne hīne paṇīte  suvaṇṇe dubbaṇṇe sugate duggate yathākammūpage satte pajānāti.  idampi, sāriputta, tathāgatassa tathāgatabalaṃ hoti yaṃ balaṃ āgamma  tathāgato āsabhaṃ ṭhānaṃ paṭijānāti, parisāsu sīhanādaṃ nadati,  brahmacakkaṃ pavatteti.</p>
              <p>[03] ``puna caparaṃ, sāriputta, tathāgato āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharati. yampi, sāriputta, tathāgato āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharati, idampi, sāriputta, tathāgatassa  tathāgatabalaṃ hoti yaṃ balaṃ āgamma tathāgato āsabhaṃ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.</p>
              <p>[03] ``imāni kho, sāriputta, dasa tathāgatassa tathāgatabalāni  yehi balehi samannāgato tathāgato āsabhaṃ ṭhānaṃ paṭijānāti, parisāsu  sīhanādaṃ nadati, brahmacakkaṃ pavatteti. </p>
              <p>[03] 149^b^.^eb^ ``yo ^a^V1.0104^ea^ kho maṃ, sāriputta, evaṃ jānantaṃ evaṃ  passantaṃ evaṃ vadeyya -- `natthi samaṇassa gotamassa  uttarimanussadhammā alamariyañāṇadassanaviseso; takkapariyāhataṃ ^a^T1.0144^ea^ samaṇo  gotamo dhammaṃ deseti vīmaṃsānucaritaṃ sayaṃpaṭibhāna'nti, taṃ, sāriputta,  vācaṃ appahāya taṃ cittaṃ appahāya taṃ diṭṭhiṃ appaṭinissajjitvā  yathābhataṃ nikkhitto evaṃ niraye. seyyathāpi, sāriputta, bhikkhu  sīlasampanno samādhisampanno paññāsampanno diṭṭheva dhamme ^a^M1.0103^ea^ aññaṃ  ārādheyya, evaṃ sampadamidaṃ, sāriputta, vadāmi. taṃ vācaṃ appahāya, taṃ  cittaṃ appahāya taṃ diṭṭhiṃ appaṭinissajjitvā yathābhataṃ nikkhitto evaṃ  niraye. </p>
              <p>[03] 150^b^.^eb^ ``cattārimāni, sāriputta, tathāgatassa  vesārajjāni yehi vesārajjehi samannāgato tathāgato āsabhaṃ ṭhānaṃ  paṭijānāti, parisāsu sīhanādaṃ nadati, brahmacakkaṃ pavatteti.  katamāni cattāri?</p>
              <p>[03] ```sammāsambuddhassa te paṭijānato ime dhammā  anabhisambuddhā'ti. tatra vata maṃ samaṇo vā brāhmaṇo vā devo vā  māro vā brahmā vā koci vā lokasmiṃ sahadhammena ^a^P1.0072^ea^  paṭicodessatīti nimittametaṃ, sāriputta, na samanupassāmi.  etamahaṃ {etampahaṃ (sī0 pī0)}, sāriputta, nimittaṃ asamanupassanto khemappatto abhayappatto  vesārajjappatto viharāmi.</p>
              <p>[03] ```khīṇāsavassa te paṭijānato ime āsavā aparikkhīṇā'ti.  tatra vata maṃ samaṇo vā brāhmaṇo vā devo vā māro vā brahmā vā  koci vā lokasmiṃ sahadhammena paṭicodessatīti nimittametaṃ,  sāriputta, na samanupassāmi. etamahaṃ, sāriputta, nimittaṃ  asamanupassanto khemappatto abhayappatto ^a^T1.0145^ea^ vesārajjappatto viharāmi.</p>
              <p>[03] ```ye kho pana te antarāyikā dhammā vuttā, te paṭisevato  nālaṃ antarāyāyā'ti. tatra vata maṃ samaṇo vā brāhmaṇo vā devo  vā māro vā brahmā vā koci vā lokasmiṃ sahadhammena  paṭicodessatīti nimittametaṃ, sāriputta, na samanupassāmi.  etamahaṃ, sāriputta, nimittaṃ asamanupassanto khemappatto abhayappatto  vesārajjappatto viharāmi.</p>
              <p>[03] ```yassa kho pana te atthāya dhammo desito, so na  niyyāti takkarassa sammā dukkhakkhayāyā'ti ^a^V1.0105^ea^. tatra vata maṃ samaṇo  vā brāhmaṇo vā devo vā māro vā brahmā vā koci vā lokasmiṃ  sahadhammena paṭicodessatī'ti nimittametaṃ, sāriputta, na samanupassāmi.  etamahaṃ, sāriputta, nimittaṃ asamanupassanto khemappatto abhayappatto  vesārajjappatto viharāmi.</p>
              <p>[03] ``imāni ^a^M1.0104^ea^ kho, sāriputta, cattāri tathāgatassa vesārajjāni  yehi vesārajjehi samannāgato tathāgato āsabhaṃ ṭhānaṃ paṭijānāti,  parisāsu sīhanādaṃ nadati, brahmacakkaṃ pavatteti.</p>
              <p>[03] ``yo kho maṃ, sāriputta, evaṃ jānantaṃ evaṃ passantaṃ evaṃ  vadeyya -- `natthi samaṇassa gotamassa uttarimanussadhammā  alamariyañāṇadassanaviseso, takkapariyāhataṃ samaṇo gotamo dhammaṃ  deseti vīmaṃsānucaritaṃ sayaṃpaṭibhāna'nti, taṃ, sāriputta, vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā yathābhataṃ  nikkhitto evaṃ niraye. seyyathāpi, sāriputta, bhikkhu sīlasampanno  samādhisampanno paññāsampanno diṭṭheva dhamme ^a^T1.0146^ea^ aññaṃ ārādheyya, evaṃ  sampadamidaṃ, sāriputta, vadāmi. taṃ vācaṃ appahāya taṃ cittaṃ appahāya  taṃ diṭṭhiṃ appaṭinissajjitvā yathābhataṃ nikkhitto evaṃ niraye. </p>
              <p>[03] 151^b^.^eb^ ``aṭṭha kho imā, sāriputta, parisā. katamā  aṭṭha? khattiyaparisā, brāhmaṇaparisā, gahapatiparisā, samaṇaparisā,  cātumahārājikaparisā {cātummahārājikā (sī0 syā0 pī0)}, tāvatiṃsaparisā, māraparisā, brahmaparisā --  imā kho, sāriputta, aṭṭha parisā. imehi kho, sāriputta, catūhi  vesārajjehi samannāgato tathāgato imā aṭṭha parisā upasaṅkamati  ajjhogāhati. abhijānāmi kho panāhaṃ, sāriputta, anekasataṃ  khattiyaparisaṃ upasaṅkamitā. tatrapi mayā sannisinnapubbañceva,  sallapitapubbañca, sākacchā ca samāpajjitapubbā. tatra vata maṃ bhayaṃ  vā sārajjaṃ vā okkamissatīti nimittametaṃ, sāriputta, na  samanupassāmi. etamahaṃ, sāriputta, nimittaṃ asamanupassanto  khemappatto abhayappatto vesārajjappatto viharāmi.</p>
              <p>[03] ``abhijānāmi kho panāhaṃ, sāriputta, anekasataṃ  brāhmaṇaparisaṃ...pe0... gahapatiparisaṃ... samaṇaparisaṃ...  cātumahārājikaparisaṃ... tāvatiṃsaparisaṃ... māraparisaṃ... brahmaparisaṃ  upasaṅkamitā. tatrapi mayā sannisinnapubbañceva, sallapitapubbañca,  sākacchā ca samāpajjitapubbā. tatra vata maṃ bhayaṃ vā sārajjaṃ vā  okkamissatīti nimittametaṃ, sāriputta ^a^V1.0106^ea^, na samanupassāmi. etamahaṃ,  sāriputta, nimittaṃ asamanupassanto khemappatto abhayappatto  vesārajjappatto ^a^P1.0073^ea^ viharāmi.</p>
              <p>[03] ``yo ^a^M1.0105^ea^ kho maṃ, sāriputta, evaṃ jānantaṃ evaṃ passantaṃ evaṃ  vadeyya -- `natthi samaṇassa gotamassa uttarimanussadhammā ^a^T1.0147^ea^  alamariyañāṇadassanaviseso, takkapariyāhataṃ samaṇo gotamo dhammaṃ  deseti vīmaṃsānucaritaṃ sayaṃpaṭibhāna'nti, taṃ, sāriputta, vācaṃ appahāya  taṃ cittaṃ appahāya taṃ diṭṭhiṃ appaṭinissajjitvā yathābhataṃ nikkhitto  evaṃ niraye. seyyathāpi, sāriputta, bhikkhu sīlasampanno  samādhisampanno paññāsampanno diṭṭheva dhamme aññaṃ ārādheyya, evaṃ  sampadamidaṃ, sāriputta, vadāmi. taṃ vācaṃ appahāya taṃ cittaṃ appahāya taṃ  diṭṭhiṃ appaṭinissajjitvā yathābhataṃ nikkhitto evaṃ niraye. </p>
              <p>[03] 152^b^.^eb^ ``catasso kho imā, sāriputta, yoniyo.  katamā catasso? aṇḍajā yoni, jalābujā yoni, saṃsedajā yoni,  opapātikā yoni. katamā ca, sāriputta, aṇḍajā yoni? ye  kho te, sāriputta, sattā aṇḍakosaṃ abhinibbhijja jāyanti -- ayaṃ  vuccati, sāriputta, aṇḍajā yoni. katamā ca, sāriputta, jalābujā  yoni? ye kho te, sāriputta, sattā vatthikosaṃ abhinibbhijja  jāyanti -- ayaṃ vuccati, sāriputta, jalābujā yoni. katamā ca,  sāriputta, saṃsedajā yoni? ye kho te, sāriputta, sattā pūtimacche  vā jāyanti pūtikuṇape vā pūtikummāse vā candanikāye vā  oḷigalle vā jāyanti -- ayaṃ vuccati, sāriputta, saṃsedajā yoni.  katamā ca, sāriputta, opapātikā yoni? devā, nerayikā, ekacce  ca manussā, ekacce ca vinipātikā -- ayaṃ vuccati, sāriputta,  opapātikā yoni. imā kho, sāriputta, catasso yoniyo.</p>
              <p>[03] ``yo ^a^T1.0148^ea^ kho maṃ, sāriputta, evaṃ jānantaṃ evaṃ passantaṃ evaṃ  vadeyya -- `natthi samaṇassa gotamassa uttarimanussadhammā  alamariyañāṇadassanaviseso, takkapariyāhataṃ samaṇo gotamo dhammaṃ  deseti vīmaṃsānucaritaṃ sayaṃpaṭibhāna'nti, taṃ, sāriputta, vācaṃ  appahāya taṃ cittaṃ appahāya taṃ diṭṭhiṃ appaṭinissajjitvā yathābhataṃ  nikkhitto evaṃ niraye. seyyathāpi, sāriputta, bhikkhu sīlasampanno  samādhisampanno paññāsampanno diṭṭheva dhamme aññaṃ ārādheyya, evaṃ ^a^V1.0107^ea^   sampadamidaṃ, sāriputta, vadāmi. taṃ vācaṃ appahāya taṃ cittaṃ appahāya  taṃ diṭṭhiṃ appaṭinissajjitvā yathābhataṃ nikkhitto evaṃ niraye. </p>
              <p>[03] 153^b^.^eb^ ``pañca ^a^M1.0106^ea^ kho imā, sāriputta, gatiyo.  katamā pañca? nirayo, tiracchānayoni, pettivisayo, manussā,  devā. nirayañcāhaṃ, sāriputta, pajānāmi, nirayagāmiñca maggaṃ,  nirayagāminiñca paṭipadaṃ; yathā paṭipanno ca kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjati tañca pajānāmi.  tiracchānayoniñcāhaṃ, sāriputta, pajānāmi, tiracchānayonigāmiñca  maggaṃ, tiracchānayonigāminiñca paṭipadaṃ; yathā paṭipanno ca kāyassa  bhedā paraṃ maraṇā tiracchānayoniṃ upapajjati tañca pajānāmi.  pettivisayaṃ cāhaṃ, sāriputta, pajānāmi, pettivisayagāmiñca maggaṃ,  pettivisayagāminiñca paṭipadaṃ; yathā paṭipanno ca kāyassa bhedā paraṃ  maraṇā pettivisayaṃ upapajjati tañca pajānāmi. manusse cāhaṃ,  sāriputta, pajānāmi, manussalokagāmiñca maggaṃ ^a^T1.0149^ea^,  manussalokagāminiñca paṭipadaṃ; yathā paṭipanno ca kāyassa bhedā paraṃ  maraṇā manussesu upapajjati tañca pajānāmi. deve cāhaṃ, sāriputta,  pajānāmi, devalokagāmiñca maggaṃ, devalokagāminiñca paṭipadaṃ; yathā  paṭipanno ca kāyassa bhedā paraṃ maraṇā sugatiṃ saggaṃ lokaṃ upapajjati  tañca pajānāmi. nibbānañcāhaṃ, sāriputta, pajānāmi,  nibbānagāmiñca maggaṃ, nibbānagāminiñca ^a^P1.0074^ea^  paṭipadaṃ; yathā paṭipanno ca āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharati tañca pajānāmi. </p>
              <p>[03] 154^b^.^eb^ ``idhāhaṃ, sāriputta, ekaccaṃ puggalaṃ evaṃ cetasā  ceto paricca pajānāmi -- tathāyaṃ puggalo paṭipanno tathā ca  iriyati tañca maggaṃ samārūḷho, yathā kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjissatīti. tamenaṃ passāmi  aparena samayena dibbena cakkhunā visuddhena atikkantamānusakena  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ,  ekantadukkhā tibbā kaṭukā vedanā vedayamānaṃ. seyyathāpi,  sāriputta, aṅgārakāsu sādhikaporisā pūrā aṅgārānaṃ vītaccikānaṃ  vītadhūmānaṃ. atha puriso āgaccheyya ghammābhitatto ghammapareto  kilanto tasito pipāsito ekāyanena maggena tameva aṅgārakāsuṃ  paṇidhāya. tamenaṃ cakkhumā puriso disvā evaṃ vadeyya -- `tathāyaṃ  bhavaṃ puriso paṭipanno tathā ca ^a^T1.0150^ea^ iriyati tañca maggaṃ samārūḷho, yathā  imaṃyeva aṅgārakāsuṃ āgamissatī'ti ^a^V1.0108^ea^. tamenaṃ passeyya aparena  samayena tassā aṅgārakāsuyā ^a^M1.0107^ea^ patitaṃ, ekantadukkhā tibbā kaṭukā  vedanā vedayamānaṃ. evameva kho ahaṃ, sāriputta, idhekaccaṃ puggalaṃ evaṃ  cetasā ceto paricca pajānāmi -- tathāyaṃ puggalo paṭipanno tathā ca  iriyati tañca maggaṃ samārūḷho yathā kāyassa bhedā paraṃ maraṇā  apāyaṃ duggatiṃ vinipātaṃ nirayaṃ upapajjissatīti. tamenaṃ passāmi  aparena samayena dibbena cakkhunā visuddhena atikkantamānusakena  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapannaṃ,  ekantadukkhā tibbā kaṭukā vedanā vedayamānaṃ.</p>
              <p>[03] ``idha panāhaṃ, sāriputta, ekaccaṃ puggalaṃ evaṃ cetasā ceto  paricca pajānāmi -- tathāyaṃ puggalo paṭipanno tathā ca iriyati  tañca maggaṃ samārūḷho, yathā kāyassa bhedā paraṃ maraṇā  tiracchānayoniṃ upapajjissatīti. tamenaṃ passāmi aparena  samayena dibbena cakkhunā visuddhena atikkantamānusakena kāyassa  bhedā paraṃ maraṇā tiracchānayoniṃ upapannaṃ, dukkhā tibbā kaṭukā  vedanā vedayamānaṃ. seyyathāpi, sāriputta, gūthakūpo sādhikaporiso,  pūro gūthassa. atha puriso āgaccheyya ghammābhitatto ghammapareto  ^a^P1.0075^ea^ kilanto tasito pipāsito ekāyanena maggena  tameva gūthakūpaṃ paṇidhāya. tamenaṃ cakkhumā puriso disvā evaṃ  vadeyya -- `tathāyaṃ bhavaṃ puriso paṭipanno tathā ^a^T1.0151^ea^ ca iriyati tañca  maggaṃ samārūḷho yathā imaṃyeva gūthakūpaṃ āgamissatī'ti. tamenaṃ  passeyya aparena samayena tasmiṃ gūthakūpe patitaṃ, dukkhā tibbā  kaṭukā vedanā vedayamānaṃ. evameva kho ahaṃ, sāriputta, idhekaccaṃ  puggalaṃ evaṃ cetasā ceto paricca pajānāmi -- tathāyaṃ puggalo  paṭipanno tathā ca iriyati tañca maggaṃ samārūḷho, yathā kāyassa  bhedā paraṃ maraṇā tiracchānayoniṃ upapajjissatīti. tamenaṃ passāmi  aparena samayena dibbena cakkhunā visuddhena atikkantamānusakena  kāyassa bhedā paraṃ maraṇā tiracchānayoniṃ upapannaṃ, dukkhā tibbā  kaṭukā vedanā vedayamānaṃ.</p>
              <p>[03] ``idha panāhaṃ, sāriputta, ekaccaṃ puggalaṃ evaṃ cetasā ceto  paricca pajānāmi -- tathāyaṃ puggalo paṭipanno tathā ca iriyati  tañca maggaṃ samārūḷho, yathā kāyassa bhedā paraṃ maraṇā pettivisayaṃ  upapajjissatīti. tamenaṃ ^a^M1.0108^ea^ passāmi aparena samayena dibbena  cakkhunā visuddhena atikkantamānusakena kāyassa bhedā paraṃ maraṇā  pettivisayaṃ upapannaṃ, dukkhabahulā vedanā vedayamānaṃ. seyyathāpi,  sāriputta, rukkho visame bhūmibhāge jāto tanupattapalāso kabaracchāyo ^a^V1.0109^ea^.  atha puriso āgaccheyya ghammābhitatto ghammapareto kilanto tasito  pipāsito ekāyanena maggena tameva rukkhaṃ paṇidhāya. tamenaṃ  cakkhumā puriso disvā evaṃ vadeyya -- `tathāyaṃ bhavaṃ puriso  paṭipanno tathā ca iriyati tañca maggaṃ samārūḷho, yathā imaṃyeva  rukkhaṃ āgamissatī'ti. tamenaṃ passeyya^a^T1.0152^ea^, aparena samayena tassa  rukkhassa chāyāya nisinnaṃ vā nipannaṃ vā dukkhabahulā vedanā  vedayamānaṃ. evameva kho ahaṃ, sāriputta, idhekaccaṃ puggalaṃ evaṃ cetasā  ceto paricca pajānāmi -- tathāyaṃ puggalo paṭipanno tathā ca  iriyati tañca maggaṃ samārūḷho, yathā kāyassa bhedā paraṃ maraṇā  pettivisayaṃ upapajjissatīti. tamenaṃ passāmi aparena samayena  dibbena cakkhunā visuddhena atikkantamānusakena kāyassa bhedā paraṃ  maraṇā pettivisayaṃ upapannaṃ, dukkhabahulā vedanā vedayamānaṃ.</p>
              <p>[03] ``idha panāhaṃ, sāriputta, ekaccaṃ puggalaṃ evaṃ cetasā ceto  paricca pajānāmi -- tathāyaṃ puggalo paṭipanno tathā ca iriyati  tañca maggaṃ samārūḷho yathā kāyassa bhedā paraṃ maraṇā manussesu  upapajjissatīti. tamenaṃ passāmi aparena samayena dibbena  cakkhunā visuddhena atikkantamānusakena kāyassa bhedā paraṃ maraṇā  manussesu upapannaṃ, sukhabahulā vedanā vedayamānaṃ. seyyathāpi,  sāriputta, rukkho same bhūmibhāge jāto bahalapattapalāso sandacchāyo {saṇḍacchāyo  (syā0), santacchāyo (ka0)}.  atha puriso āgaccheyya ghammābhitatto ghammapareto kilanto tasito  pipāsito ekāyanena maggena tameva rukkhaṃ paṇidhāya. tamenaṃ  cakkhumā puriso disvā evaṃ vadeyya -- `tathāyaṃ bhavaṃ puriso  paṭipanno tathā ca iriyati tañca maggaṃ samārūḷho, yathā imameva  rukkhaṃ āgamissatī'ti. tamenaṃ passeyya aparena samayena tassa  rukkhassa chāyāya nisinnaṃ vā nipannaṃ vā sukhabahulā vedanā  vedayamānaṃ. evameva kho ahaṃ, sāriputta, idhekaccaṃ ^a^T1.0153^ea^ puggalaṃ evaṃ cetasā  ceto paricca pajānāmi -- tathāyaṃ puggalo paṭipanno tathā ca  iriyati tañca maggaṃ samārūḷho yathā kāyassa bhedā paraṃ maraṇā ^a^M1.0109^ea^  manussesu upapajjissatīti. tamenaṃ passāmi aparena samayena  dibbena cakkhunā visuddhena atikkantamānusakena kāyassa bhedā paraṃ  maraṇā manussesu upapannaṃ, sukhabahulā vedanā vedayamānaṃ.</p>
              <p>[03] ``idha ^a^P1.0076^ea^ panāhaṃ, sāriputta, ekaccaṃ puggalaṃ  evaṃ cetasā ceto paricca pajānāmi -- tathāyaṃ puggalo paṭipanno  tathā ca iriyati tañca maggaṃ samārūḷho, yathā kāyassa bhedā paraṃ  maraṇā sugatiṃ saggaṃ lokaṃ upapajjissatī'ti. tamenaṃ passāmi  aparena samayena dibbena cakkhunā ^a^V1.0110^ea^ visuddhena atikkantamānusakena  kāyassa bhedā paraṃ maraṇā sugatiṃ saggaṃ lokaṃ upapannaṃ, ekantasukhā  vedanā vedayamānaṃ. seyyathāpi, sāriputta, pāsādo, tatrāssa kūṭāgāraṃ  ullittāvalittaṃ nivātaṃ phusitaggaḷaṃ pihitavātapānaṃ. tatrāssa pallaṅko  gonakatthato paṭikatthato paṭalikatthato kadalimigapavarapaccattharaṇo  sauttaracchado ubhatolohitakūpadhāno. atha puriso āgaccheyya  ghammābhitatto ghammapareto kilanto tasito pipāsito ekāyanena  maggena tameva pāsādaṃ paṇidhāya. tamenaṃ cakkhumā puriso disvā evaṃ  vadeyya -- `tathāyaṃ bhavaṃ puriso paṭipanno tathā ca iriyati tañca  maggaṃ samārūḷho, yathā imaṃyeva pāsādaṃ āgamissatī'ti. tamenaṃ  passeyya aparena samayena tasmiṃ pāsāde tasmiṃ kūṭāgāre tasmiṃ  pallaṅke nisinnaṃ vā nipannaṃ vā ekantasukhā vedanā vedayamānaṃ.  evameva kho ahaṃ, sāriputta, idhekaccaṃ puggalaṃ evaṃ cetasā ceto paricca  pajānāmi -- tathāyaṃ ^a^T1.0154^ea^ puggalo paṭipanno tathā ca iriyati tañca maggaṃ  samārūḷho yathā kāyassa bhedā paraṃ maraṇā sugatiṃ saggaṃ lokaṃ  upapajjissatīti. tamenaṃ passāmi aparena samayena dibbena  cakkhunā visuddhena atikkantamānusakena kāyassa bhedā paraṃ maraṇā  sugatiṃ saggaṃ lokaṃ upapannaṃ, ekantasukhā vedanā vedayamānaṃ. </p>
              <p>[01] ``idha panāhaṃ, sāriputta, ekaccaṃ puggalaṃ cetasā ceto  paricca pajānāmi -- tathāyaṃ puggalo paṭipanno tathā ca iriyati  tañca maggaṃ samārūḷho, yathā āsavānaṃ khayā anāsaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  viharissatīti. tamenaṃ passāmi aparena samayena āsavānaṃ khayā  anāsavaṃ cetovimuttiṃ paññāvimuttiṃ diṭṭheva dhamme sayaṃ abhiññā  sacchikatvā upasampajja viharantaṃ, ekantasukhā vedanā vedayamānaṃ.  seyyathāpi, sāriputta, pokkharaṇī acchodakā ^a^M1.0110^ea^ sātodakā sītodakā  setakā supatitthā ramaṇīyā. avidūre cassā tibbo vanasaṇḍo.  atha puriso āgaccheyya ghammābhitatto ghammapareto kilanto tasito  pipāsito ekāyanena maggena tameva pokkharaṇiṃ paṇidhāya. tamenaṃ  cakkhumā puriso disvā evaṃ vadeyya -- `tathā bhavaṃ puriso paṭipanno  tathā ca iriyati tañca maggaṃ samārūḷho, yathā imaṃyeva pokkharaṇiṃ  āgamissatī'ti. tamenaṃ passeyya aparena samayena taṃ pokkharaṇiṃ  ogāhetvā nhāyitvā ca pivitvā ca sabbadarathakilamathapariḷāhaṃ  paṭippassambhetvā ^a^T1.0155^ea^ paccuttaritvā tasmiṃ vanasaṇḍe nisinnaṃ vā nipannaṃ  ^a^P1.0077^ea^ vā, ekantasukhā vedanā vedayamānaṃ. evameva kho  ahaṃ, sāriputta, idhekaccaṃ puggalaṃ evaṃ cetasā ceto paricca pajānāmi  -- tathāyaṃ puggalo paṭipanno tathā ca iriyati tañca maggaṃ  samārūḷho, yathā āsavānaṃ khayā anāsavaṃ cetovimuttiṃ paññāvimuttiṃ  diṭṭheva dhamme sayaṃ ^a^V1.0111^ea^ abhiññā sacchikatvā upasampajja viharissatī'ti.  tamenaṃ passāmi aparena samayena āsavānaṃ khayā anāsavaṃ  cetovimuttiṃ paññāvimuttiṃ diṭṭheva dhamme sayaṃ abhiññā sacchikatvā  upasampajja viharantaṃ, ekantasukhā vedanā vedayamānaṃ. imā kho,  sāriputta, pañca gatiyo.</p>
              <p>[03] ``yo kho maṃ, sāriputta, evaṃ jānantaṃ evaṃ passantaṃ evaṃ  vadeyya -- `natthi samaṇassa gotamassa uttarimanussadhammā  alamariyañāṇadassanaviseso; takkapariyāhataṃ samaṇo gotamo dhammaṃ  deseti vīmaṃsānucaritaṃ sayaṃpaṭibhāna'nti taṃ, sāriputta, vācaṃ appahāya  taṃ cittaṃ appahāya taṃ diṭṭhiṃ appaṭinissajjitvā yathābhataṃ nikkhitto  evaṃ niraye. seyyathāpi, sāriputta, bhikkhu sīlasampanno  samādhisampanno paññāsampanno diṭṭheva dhamme aññaṃ ārādheyya, evaṃ  sampadamidaṃ, sāriputta, vadāmi `taṃ vācaṃ appahāya taṃ cittaṃ appahāya  taṃ diṭṭhiṃ appaṭinissajjitvā yathābhataṃ nikkhitto evaṃ niraye'. </p>
              <p>[03] 155^b^.^eb^ ``abhijānāmi kho panāhaṃ, sāriputta,  caturaṅgasamannāgataṃ brahmacariyaṃ ^a^T1.0156^ea^ caritā {caritvā (ka0)} -- tapassī sudaṃ homi  paramatapassī, lūkho sudaṃ {lūkhassudaṃ (sī0 pī0)} homi paramalūkho, jegucchī sudaṃ homi  paramajegucchī, pavivitto sudaṃ {pavivittassudaṃ (sī0 pī0)} homi paramapavivitto ^a^M1.0111^ea^. tatrāssu me  idaṃ, sāriputta, tapassitāya hoti -- acelako homi muttācāro  hatthāpalekhano {hatthāvalekhano (syā0)}, na ehibhaddantiko na tiṭṭhabhaddantiko; nābhihaṭaṃ na  uddissakataṃ na nimantanaṃ sādiyāmi. so na kumbhimukhā  paṭiggaṇhāmi, na kaḷopimukhā paṭiggaṇhāmi, na eḷakamantaraṃ, na  daṇḍamantaraṃ, na musalamantaraṃ, na dvinnaṃ bhuñjamānānaṃ, na gabbhiniyā, na  pāyamānāya {pāyantiyā (ka0)}, na purisantaragatāya, na saṅkittīsu, na yattha sā  upaṭṭhito hoti, na yattha makkhikā saṇḍasaṇḍacārinī; na macchaṃ na  maṃsaṃ na suraṃ na merayaṃ na thusodakaṃ pivāmi; so ekāgāriko vā  homi ekālopiko, dvāgāriko ^a^P1.0078^ea^ vā homi  dvālopiko...pe0... sattāgāriko vā homi sattālopiko;  ekissāpi dattiyā yāpemi, dvīhipi dattīhi yāpemi...pe0...  sattahipi dattīhi yāpemi; ekāhikampi āhāraṃ āhāremi, dvīhikampi  āhāraṃ āhāremi...pe0... sattāhikampi āhāraṃ āhāremi; iti  evarūpaṃ addhamāsikampi pariyāyabhattabhojanānuyogamanuyutto viharāmi.</p>
              <p>[03] ``so sākabhakkho vā homi, sāmākabhakkho vā homi,  nīvārabhakkho vā homi, daddulabhakkho vā homi, haṭabhakkho vā  homi, kaṇabhakkho vā ^a^T1.0157^ea^ homi, ācāmabhakkho vā homi ^a^V1.0112^ea^,  piññākabhakkho vā homi, tiṇabhakkho vā homi, gomayabhakkho vā  homi, vanamūlaphalāhāro yāpemi pavattaphalabhojī.</p>
              <p>[03] ``so sāṇānipi dhāremi, masāṇānipi dhāremi,  chavadussānipi dhāremi, paṃsukūlānipi dhāremi, tirīṭānipi dhāremi,  ajinampi dhāremi, ajinakkhipampi dhāremi, kusacīrampi dhāremi,  vākacīrampi dhāremi, phalakacīrampi dhāremi, kesakambalampi dhāremi,  vāḷakambalampi dhāremi, ulūkapakkhampi dhāremi; kesamassulocakopi  homi kesamassulocanānuyogamanuyutto; ubbhaṭṭhakopi homi  āsanapaṭikkhitto; ukkuṭikopi homi ukkuṭikappadhānamanuyutto;  kaṇṭakāpassayikopi homi kaṇṭakāpassaye seyyaṃ kappemi {imassānantare aññopi  koci pāṭhapadeso aññesu ājīvakavatadīpakasuttesu dissati};  sāyatatiyakampi udakorohanānuyogamanuyutto viharāmi -- iti  evarūpaṃ anekavihitaṃ kāyassa ^a^M1.0112^ea^ ātāpanaparitāpanānuyogamanuyutto  viharāmi. idaṃsu me, sāriputta, tapassitāya hoti. </p>
              <p>[03] 156^b^.^eb^ ``tatrāssu me idaṃ, sāriputta, lūkhasmiṃ hoti  -- nekavassagaṇikaṃ rajojallaṃ kāye sannicitaṃ hoti papaṭikajātaṃ.  seyyathāpi, sāriputta, tindukakhāṇu nekavassagaṇiko sannicito hoti  papaṭikajāto, evamevāssu me, sāriputta, nekavassagaṇikaṃ rajojallaṃ  kāye sannicitaṃ hoti papaṭikajātaṃ. tassa mayhaṃ, sāriputta, na evaṃ  hoti -- `aho vatāhaṃ imaṃ rajojallaṃ pāṇinā parimajjeyyaṃ, aññe vā  pana me imaṃ rajojallaṃ pāṇinā parimajjeyyu'nti. evampi me,  sāriputta ^a^T1.0158^ea^, na hoti. idaṃsu me, sāriputta, lūkhasmiṃ hoti. </p>
              <p>[01] ``tatrāssu me idaṃ, sāriputta, jegucchismiṃ hoti --  so kho ahaṃ, sāriputta, satova abhikkamāmi, satova paṭikkamāmi,  yāva udakabindumhipi me dayā paccupaṭṭhitā hoti -- `māhaṃ khuddake  pāṇe visamagate saṅghātaṃ āpādesi'nti. idaṃsu me, sāriputta,  jegucchismiṃ hoti.</p>
              <p>[03] ``tatrāssu me idaṃ, sāriputta, pavivittasmiṃ hoti -- so kho  ^a^P1.0079^ea^ ahaṃ, sāriputta, aññataraṃ araññāyatanaṃ  ajjhogāhetvā viharāmi. yadā passāmi gopālakaṃ vā pasupālakaṃ vā  tiṇahārakaṃ vā kaṭṭhahārakaṃ vā vanakammikaṃ vā, vanena vanaṃ gahanena  gahanaṃ ninnena ninnaṃ thalena thalaṃ saṃpatāmi {papatāmi (sī0 syā0 pī0)}. taṃ kissa hetu? mā maṃ  te addasaṃsu ahañca mā te addasanti. seyyathāpi, sāriputta,  āraññako mago manusse disvā vanena vanaṃ gahanena gahanaṃ ninnena  ninnaṃ ^a^V1.0113^ea^ thalena thalaṃ saṃpatati, evameva kho ahaṃ, sāriputta, yadā  passāmi gopālakaṃ vā pasupālakaṃ vā tiṇahārakaṃ vā kaṭṭhahārakaṃ vā  vanakammikaṃ vā vanena vanaṃ gahanena gahanaṃ ninnena ninnaṃ thalena thalaṃ  saṃpatāmi. taṃ kissa hetu? mā maṃ te addasaṃsu ahañca mā te  addasanti. idaṃsu me, sāriputta, pavivittasmiṃ hoti.</p>
              <p>[03] ``so kho ahaṃ, sāriputta, ye te goṭṭhā paṭṭhitagāvo  apagatagopālakā, tattha catukkuṇḍiko upasaṅkamitvā yāni tāni  vacchakānaṃ ^a^T1.0159^ea^ taruṇakānaṃ dhenupakānaṃ gomayāni tāni sudaṃ āhāremi.  yāvakīvañca me ^a^M1.0113^ea^, sāriputta, sakaṃ muttakarīsaṃ apariyādinnaṃ hoti,  sakaṃyeva sudaṃ muttakarīsaṃ āhāremi. idaṃsu me, sāriputta,  mahāvikaṭabhojanasmiṃ hoti. </p>
              <p>[03] 157^b^.^eb^ ``so kho ahaṃ, sāriputta, aññataraṃ bhiṃsanakaṃ  vanasaṇḍaṃ ajjhogāhetvā viharāmi. tatrāssudaṃ, sāriputta,  bhiṃsanakassa vanasaṇḍassa bhiṃsanakatasmiṃ hoti -- yo koci  avītarāgo taṃ vanasaṇḍaṃ pavisati, yebhuyyena lomāni haṃsanti. so  kho ahaṃ, sāriputta, yā tā rattiyo sītā hemantikā antaraṭṭhakā  himapātasamayā {antaraṭṭhake himapātasamaye (sī0 pī0)} tathārūpāsu rattīsu rattiṃ abbhokāse viharāmi, divā  vanasaṇḍe; gimhānaṃ pacchime māse divā abbhokāse viharāmi, rattiṃ  vanasaṇḍe. apissu maṃ, sāriputta, ayaṃ anacchariyagāthā paṭibhāsi  pubbe assutapubbā -- </p>
              <p>[21] ``sotatto sosinno {sosīno (sī0 pī0 ka0), sosino (syā0),  sosindo (saddanīti)} ceva, eko bhiṃsanake vane. </p>
              <p>[22] naggo na caggimāsīno, esanāpasuto munī''ti..</p>
              <p>[03] ``so kho ahaṃ, sāriputta, susāne seyyaṃ kappemi chavaṭṭhikāni  upadhāya. apissu maṃ, sāriputta, gāmaṇḍalā {gomaṇḍalā (bahūsu)  cariyāpiṭakāṭṭhakathā oloketabbā} upasaṅkamitvā  oṭṭhubhantipi, omuttentipi, paṃsukenapi okiranti, kaṇṇasotesupi  salākaṃ pavesenti. na kho panāhaṃ, sāriputta, abhijānāmi tesu  pāpakaṃ cittaṃ uppādetā. idaṃsu me, sāriputta, upekkhāvihārasmiṃ  hoti. </p>
              <p>[03] 158^b^.^eb^ ``santi ^a^T1.0160^ea^ ^a^P1.0080^ea^ kho pana,  sāriputta, eke samaṇabrāhmaṇā evaṃvādino evaṃdiṭṭhino -- `āhārena ^a^V1.0114^ea^   suddhī'ti. te evamāhaṃsu -- `kolehi yāpemā'ti. te kolampi  khādanti, kolacuṇṇampi khādanti, kolodakampi pivanti --  anekavihitampi kolavikatiṃ paribhuñjanti. abhijānāmi kho  panāhaṃ, sāriputta, ekaṃyeva kolaṃ āhāraṃ āhāritā. siyā kho pana  te, sāriputta, evamassa -- `mahā nūna tena samayena kolo  ahosī'ti. na kho panetaṃ, sāriputta, evaṃ daṭṭhabbaṃ. tadāpi  etaparamoyeva kolo ahosi seyyathāpi etarahi. tassa mayhaṃ,  sāriputta, ekaṃyeva ^a^M1.0114^ea^ kolaṃ āhāraṃ āhārayato adhimattakasimānaṃ patto  kāyo hoti. seyyathāpi nāma āsītikapabbāni vā kāḷapabbāni  vā, evamevassu me aṅgapaccaṅgāni bhavanti tāyevappāhāratāya.  seyyathāpi nāma oṭṭhapadaṃ, evamevassu me ānisadaṃ hoti  tāyevappāhāratāya. seyyathāpi nāma vaṭṭanāvaḷī, evamevassu me  piṭṭhikaṇṭako unnatāvanato hoti tāyevappāhāratāya. seyyathāpi nāma  jarasālāya gopānasiyo oluggaviluggā bhavanti, evamevassu me  phāsuḷiyo oluggaviluggā bhavanti tāyevappāhāratāya. seyyathāpi  nāma gambhīre udapāne udakatārakā gambhīragatā okkhāyikā  dissanti, evamevassu me akkhikūpesu akkhitārakā gambhīragatā  okkhāyikā dissanti tāyevappāhāratāya. seyyathāpi nāma  tittakālābuāmakacchinno vātātapena saṃphuṭito {samphusito (syā0), saṃpuṭito  (pī0 ka0) ettha saṃphuṭitoti saṅkucitoti attho} hoti sammilāto,  evamevassu ^a^T1.0161^ea^ me sīsacchavi saṃphuṭitā hoti sammilātā  tāyevappāhāratāya. so kho ahaṃ, sāriputta, `udaracchaviṃ  parimasissāmī'ti piṭṭhikaṇṭakaṃyeva pariggaṇhāmi, `piṭṭhikaṇṭakaṃ  parimasissāmī'ti udaracchaviṃyeva pariggaṇhāmi, yāvassu me,  sāriputta, udaracchavi piṭṭhikaṇṭakaṃ allīnā hoti tāyevappāhāratāya.  so kho ahaṃ, sāriputta, `vaccaṃ vā muttaṃ vā karissāmī'ti tattheva  avakujjo papatāmi tāyevappāhāratāya. so kho ahaṃ, sāriputta,  tameva kāyaṃ assāsento pāṇinā gattāni anomajjāmi. tassa  mayhaṃ, sāriputta, pāṇinā gattāni anomajjato pūtimūlāni lomāni  kāyasmā patanti tāyevappāhāratāya. </p>
              <p>[03] 159^b^.^eb^ ``santi kho pana, sāriputta, eke  samaṇabrāhmaṇā evaṃvādino evaṃdiṭṭhino -- `āhārena suddhī'ti. te  evamāhaṃsu -- `muggehi yāpema...pe0... tilehi yāpema...pe0...  taṇḍulehi yāpemā'ti. te taṇḍulampi khādanti, taṇḍulacuṇṇampi  khādanti, taṇḍulodakampi ^a^P1.0081^ea^ pivanti --  anekavihitampi taṇḍulavikatiṃ paribhuñjanti. abhijānāmi kho  panāhaṃ, sāriputta, ekaṃyeva taṇḍulaṃ āhāraṃ āhāritā. siyā kho  pana te, sāriputta, evamassa -- `mahā nūna tena samayena taṇḍulo  ahosī'ti. na kho panetaṃ, sāriputta, evaṃ daṭṭhabbaṃ. tadāpi  etaparamoyeva taṇḍulo ahosi ^a^V1.0115^ea^, seyyathāpi ^a^M1.0115^ea^ etarahi. tassa mayhaṃ,  sāriputta, ekaṃyeva taṇḍulaṃ āhāraṃ āhārayato adhimattakasimānaṃ ^a^T1.0162^ea^ patto  kāyo hoti. seyyathāpi nāma āsītikapabbāni vā kāḷapabbāni  vā, evamevassu me aṅgapaccaṅgāni bhavanti tāyevappāhāratāya.  seyyathāpi nāma oṭṭhapadaṃ, evamevassu me ānisadaṃ hoti  tāyevappāhāratāya. seyyathāpi nāma vaṭṭanāvaḷī, evamevassu me  piṭṭhikaṇṭako unnatāvanato hoti tāyevappāhāratāya. seyyathāpi nāma  jarasālāya gopānasiyo oluggaviluggā bhavanti, evamevassu me  phāsuḷiyo oluggaviluggā bhavanti tāyevappāhāratāya. seyyathāpi  nāma gambhīre udapāne udakatārakā gambhīragatā okkhāyikā  dissanti, evamevassu me akkhikūpesu akkhitārakā gambhīragatā  okkhāyikā dissanti tāyevappāhāratāya. seyyathāpi nāma  tittakālābu āmakacchinno vātātapena saṃphuṭito hoti sammilāto,  evamevassu me sīsacchavi saṃphuṭitā hoti sammilātā  tāyevappāhāratāya. so kho ahaṃ, sāriputta, `udaracchaviṃ  parimasissāmī'ti piṭṭhikaṇṭakaṃyeva pariggaṇhāmi, `piṭṭhikaṇṭakaṃ  parimasissāmī'ti udaracchaviṃyeva pariggaṇhāmi. yāvassu me,  sāriputta, udaracchavi piṭṭhikaṇṭakaṃ allīnā hoti tāyevappāhāratāya.  so kho ahaṃ, sāriputta, `vaccaṃ vā muttaṃ vā karissāmī'ti tattheva  avakujjo papatāmi tāyevappāhāratāya. so kho ahaṃ, sāriputta,  tameva kāyaṃ assāsento pāṇinā gattāni anomajjāmi. tassa  mayhaṃ, sāriputta, pāṇinā gattāni anomajjato pūtimūlāni lomāni  kāyasmā patanti tāyevappāhāratāya.</p>
              <p>[03] ``tāyapi kho ahaṃ, sāriputta, iriyāya tāya paṭipadāya tāya  dukkarakārikāya nājjhagamaṃ uttariṃ manussadhammā  alamariyañāṇadassanavisesaṃ. taṃ kissa hetu? imissāyeva  ariyāya paññāya anadhigamā, yāyaṃ ariyā paññā adhigatā ariyā  niyyānikā, niyyāti takkarassa sammā dukkhakkhayāya. </p>
              <p>[03] 160^b^.^eb^ ``santi kho pana, sāriputta, eke  samaṇabrāhmaṇā evaṃvādino evaṃdiṭṭhino -- `saṃsārena suddhī'ti. na  kho pana so {na kho paneso (sī0 syā0)}, sāriputta, saṃsāro   sulabharūpo ^a^M1.0116^ea^ yo mayā asaṃsaritapubbo  ^a^P1.0082^ea^ iminā dīghena addhunā, aññatra suddhāvāsehi  devehi. suddhāvāse cāhaṃ, sāriputta, deve saṃsareyyaṃ, nayimaṃ lokaṃ  punarāgaccheyyaṃ.</p>
              <p>[03] ``santi kho pana, sāriputta, eke samaṇabrāhmaṇā evaṃvādino  evaṃdiṭṭhino -- `upapattiyā ^a^V1.0116^ea^ suddhī'ti. na kho pana sā, sāriputta  ^a^T1.0163^ea^, upapatti sulabharūpā yā mayā anupapannapubbā iminā dīghena addhunā,  aññatra suddhāvāsehi devehi. suddhāvāse cāhaṃ, sāriputta, deve  upapajjeyyaṃ, nayimaṃ lokaṃ punarāgaccheyyaṃ.</p>
              <p>[03] ``santi kho pana, sāriputta, eke samaṇabrāhmaṇā evaṃvādino  evaṃdiṭṭhino -- `āvāsena suddhī'ti. na kho pana so, sāriputta,  āvāso sulabharūpo yo mayā anāvuṭṭhapubbo {anāvutthapubbo (sī0 pī0)} iminā dīghena addhunā,  aññatra suddhāvāsehi devehi. suddhāvāse cāhaṃ, sāriputta, deve  āvaseyyaṃ, nayimaṃ lokaṃ punarāgaccheyyaṃ. </p>
              <p>[01] ``santi kho pana, sāriputta, eke samaṇabrāhmaṇā  evaṃvādino evaṃdiṭṭhino -- `yaññena suddhī'ti. na kho pana so,  sāriputta, yañño sulabharūpo yo mayā ayiṭṭhapubbo iminā dīghena  addhunā, tañca kho raññā vā satā khattiyena muddhāvasittena brāhmaṇena  vā mahāsālena.</p>
              <p>[03] ``santi kho pana, sāriputta, eke samaṇabrāhmaṇā evaṃvādino  evaṃdiṭṭhino -- `aggiparicariyāya suddhī'ti. na kho pana so,  sāriputta, aggi sulabharūpo yo mayā apariciṇṇapubbo iminā  dīghena addhunā, tañca kho raññā vā satā khattiyena muddhāvasittena  brāhmaṇena vā mahāsālena. </p>
              <p>[03] 161^b^.^eb^ ``santi kho pana, sāriputta, eke  samaṇabrāhmaṇā evaṃvādino evaṃdiṭṭhino -- `yāvadevāyaṃ bhavaṃ puriso  daharo hoti yuvā ^a^T1.0164^ea^ susukāḷakeso bhadrena yobbanena samannāgato paṭhamena  vayasā tāvadeva paramena paññāveyyattiyena samannāgato hoti. yato ca  kho ayaṃ bhavaṃ puriso jiṇṇo hoti vuddho mahallako addhagato  vayoanuppatto, āsītiko vā nāvutiko vā vassasatiko vā  jātiyā, atha tamhā paññāveyyattiyā, parihāyatī'ti. na kho  panetaṃ, sāriputta ^a^M1.0117^ea^, evaṃ daṭṭhabbaṃ. ahaṃ kho pana, sāriputta, etarahi  jiṇṇo vuddho mahallako addhagato vayoanuppatto, āsītiko me vayo  vattati. idha me assu, sāriputta, cattāro sāvakā vassasatāyukā  vassasatajīvino, paramāya satiyā ca gatiyā ca dhitiyā ca  samannāgatā paramena ca paññāveyyattiyena. seyyathāpi, sāriputta,  daḷhadhammā {daḷhadhammo (bahūsu) ṭīkā ca moggallānabyākaraṇaṃ ca oloketabbaṃ}  dhanuggaho sikkhito katahattho katūpāsano lahukena  asanena appakasireneva tiriyaṃ tālacchāyaṃ atipāteyya, evaṃ  adhimattasatimanto ^a^V1.0117^ea^ evaṃ adhimattagatimanto evaṃ ^a^P1.0083^ea^  adhimattadhitimanto evaṃ paramena paññāveyyattiyena samannāgatā. te maṃ  catunnaṃ satipaṭṭhānānaṃ upādāyupādāya pañhaṃ puccheyyuṃ, puṭṭho puṭṭho cāhaṃ  tesaṃ byākareyyaṃ, byākatañca me byākatato dhāreyyuṃ, na ca maṃ dutiyakaṃ  uttari paṭipuccheyyuṃ. aññatra asitapītakhāyitasāyitā aññatra  uccārapassāvakammā, aññatra niddākilamathapaṭivinodanā  apariyādinnāyevassa, sāriputta, tathāgatassa dhammadesanā,  apariyādinnaṃyevassa tathāgatassa dhammapadabyañjanaṃ, apariyādinnaṃyevassa  tathāgatassa pañhapaṭibhānaṃ ^a^T1.0165^ea^. atha me te cattāro sāvakā vassasatāyukā  vassasatajīvino vassasatassa accayena kālaṃ kareyyuṃ. mañcakena  cepi maṃ, sāriputta, pariharissatha, nevatthi tathāgatassa  paññāveyyattiyassa aññathattaṃ. yaṃ kho taṃ {yaṃ kho panetaṃ (sī0)}, sāriputta, sammā vadamāno  vadeyya -- `asammohadhammo satto loke uppanno bahujanahitāya  bahujanasukhāya lokānukampāya atthāya hitāya sukhāya  devamanussāna'nti, mameva taṃ sammā vadamāno vadeyya `asammohadhammo  satto loke uppanno bahujanahitāya bahujanasukhāya lokānukampāya  atthāya hitāya sukhāya devamanussāna'''nti. </p>
              <p>[03] 162^b^.^eb^ tena kho pana samayena āyasmā nāgasamālo  bhagavato piṭṭhito ṭhito hoti bhagavantaṃ bījayamāno. atha kho  āyasmā nāgasamālo bhagavantaṃ etadavoca -- ``acchariyaṃ, bhante,  abbhutaṃ, bhante! api hi me, bhante, imaṃ dhammapariyāyaṃ sutvā  lomāni haṭṭhāni. konāmo ayaṃ, bhante, dhammapariyāyo''ti?  ``tasmātiha tvaṃ, nāgasamāla, imaṃ dhammapariyāyaṃ lomahaṃsanapariyāyo  tveva naṃ dhārehī''ti.</p>
              <p>[03] idamavoca ^a^M1.0118^ea^ bhagavā. attamano āyasmā nāgasamālo bhagavato  bhāsitaṃ abhinandīti. </p>
              <p>[06] mahāsīhanādasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. mahādukkhakkhandhasuttaṃ </h3n>
            <h4>
              <h4n> </h4n>
              <p>[03] 163^b^.^eb^ evaṃ ^a^T1.0166^ea^ ^a^V1.0118^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho sambahulā  bhikkhū pubbaṇhasamayaṃ nivāsetvā pattacīvaramādāya ^a^P1.0084^ea^  sāvatthiṃ piṇḍāya pāvisiṃsu. atha kho tesaṃ bhikkhūnaṃ etadahosi  -- ``atippago kho tāva sāvatthiyaṃ piṇḍāya carituṃ, yaṃ nūna mayaṃ  yena aññatitthiyānaṃ paribbājakānaṃ ārāmo tenupasaṅkameyyāmā''ti.  atha kho te bhikkhū yena aññatitthiyānaṃ paribbājakānaṃ ārāmo  tenupasaṅkamiṃsu; upasaṅkamitvā tehi aññatitthiyehi paribbājakehi  saddhiṃ sammodiṃsu; sammodanīyaṃ kathaṃ sāraṇīyaṃ vītisāretvā ekamantaṃ  nisīdiṃsu. ekamantaṃ nisinne kho te bhikkhū te aññatitthiyā  paribbājakā etadavocuṃ -- ``samaṇo, āvuso, gotamo kāmānaṃ  pariññaṃ paññapeti, mayampi kāmānaṃ pariññaṃ paññapema; samaṇo,  āvuso, gotamo rūpānaṃ pariññaṃ paññapeti, mayampi rūpānaṃ pariññaṃ  paññapema; samaṇo, āvuso, gotamo vedanānaṃ pariññaṃ paññapeti,  mayampi vedanānaṃ pariññaṃ paññapema; idha no, āvuso, ko viseso,  ko adhippayāso, kiṃ nānākaraṇaṃ samaṇassa vā gotamassa amhākaṃ  vā -- yadidaṃ dhammadesanāya vā dhammadesanaṃ, anusāsaniyā vā  anusāsani''nti? atha kho te bhikkhū tesaṃ aññatitthiyānaṃ  paribbājakānaṃ bhāsitaṃ neva ^a^T1.0167^ea^ abhinandiṃsu, nappaṭikkosiṃsu;  anabhinanditvā appaṭikkositvā uṭṭhāyāsanā pakkamiṃsu -- ``bhagavato  santike etassa bhāsitassa atthaṃ ājānissāmā''ti. </p>
              <p>[03] 164^b^.^eb^ atha kho te bhikkhū sāvatthiyaṃ piṇḍāya  caritvā pacchābhattaṃ piṇḍapātapaṭikkantā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``idha mayaṃ, bhante,  pubbaṇhasamayaṃ nivāsetvā pattacīvaramādāya sāvatthiṃ ^a^M1.0119^ea^ piṇḍāya  pāvisimha. tesaṃ no, bhante, amhākaṃ etadahosi -- `atippago  kho tāva sāvatthiyaṃ piṇḍāya carituṃ, yaṃ nūna mayaṃ yena  aññatitthiyānaṃ paribbājakānaṃ ārāmo tenupasaṅkameyyāmā'ti. atha  kho mayaṃ, bhante, yena aññatitthiyānaṃ paribbājakānaṃ ārāmo  tenupasaṅkamimha; upasaṅkamitvā tehi aññatitthiyehi ^a^V1.0119^ea^ paribbājakehi  saddhiṃ sammodimha; sammodanīyaṃ kathaṃ sāraṇīyaṃ vītisāretvā  ekamantaṃ nisīdimha. ekamantaṃ nisinne kho amhe, bhante, te  aññatitthiyā paribbājakā etadavocuṃ -- `samaṇo, āvuso, gotamo  kāmānaṃ pariññaṃ paññapeti, mayampi kāmānaṃ pariññaṃ paññapema ^a^P1.0085^ea^.  samaṇo, āvuso, gotamo rūpānaṃ pariññaṃ paññapeti,  mayampi rūpānaṃ pariññaṃ paññapema. samaṇo, āvuso, gotamo vedanānaṃ  pariññaṃ paññapeti, mayampi vedanānaṃ pariññaṃ paññapema. idha no,  āvuso, ko viseso, ko adhippayāso, kiṃ nānākaraṇaṃ ^a^T1.0168^ea^ samaṇassa vā  gotamassa amhākaṃ vā, yadidaṃ dhammadesanāya vā dhammadesanaṃ  anusāsaniyā vā anusāsani'nti. atha kho mayaṃ, bhante, tesaṃ  aññatitthiyānaṃ paribbājakānaṃ bhāsitaṃ neva abhinandimha,  nappaṭikkosimha; anabhinanditvā appaṭikkositvā uṭṭhāyāsanā pakkamimha  -- `bhagavato santike etassa bhāsitassa atthaṃ ājānissāmā'''ti. </p>
              <p>[03] 165^b^.^eb^ ``evaṃvādino, bhikkhave, aññatitthiyā  paribbājakā evamassu vacanīyā -- `ko panāvuso, kāmānaṃ  assādo, ko ādīnavo, kiṃ nissaraṇaṃ? ko rūpānaṃ assādo, ko  ādīnavo, kiṃ nissaraṇaṃ? ko vedanānaṃ assādo, ko ādīnavo,  kiṃ nissaraṇa'nti? evaṃ puṭṭhā, bhikkhave, aññatitthiyā paribbājakā  na ceva sampāyissanti, uttariñca vighātaṃ āpajjissanti. taṃ  kissa hetu? yathā taṃ, bhikkhave, avisayasmiṃ. nāhaṃ taṃ,  bhikkhave, passāmi sadevake loke samārake sabrahmake  sassamaṇabrāhmaṇiyā pajāya sadevamanussāya yo imesaṃ pañhānaṃ  veyyākaraṇena cittaṃ ārādheyya, aññatra tathāgatena vā tathāgatasāvakena  vā, ito vā pana sutvā. </p>
              <p>[03] 166^b^.^eb^ ``ko ca, bhikkhave, kāmānaṃ assādo?  pañcime, bhikkhave, kāmaguṇā. katame pañca? cakkhuviññeyyā rūpā  iṭṭhā kantā manāpā piyarūpā kāmūpasaṃhitā rajanīyā, sotaviññeyyā  saddā...pe0... ghānaviññeyyā gandhā ^a^M1.0120^ea^... jivhāviññeyyā rasā...  kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā  rajanīyā -- ime ^a^T1.0169^ea^ kho, bhikkhave, pañca kāmaguṇā. yaṃ kho,  bhikkhave, ime pañca kāmaguṇe paṭicca uppajjati sukhaṃ somanassaṃ --  ayaṃ kāmānaṃ assādo. </p>
              <p>[03] 167^b^.^eb^ ``ko ca, bhikkhave, kāmānaṃ ādīnavo?  idha, bhikkhave, kulaputto yena sippaṭṭhānena ^a^V1.0120^ea^ jīvikaṃ kappeti -- yadi  muddāya yadi gaṇanāya yadi saṅkhānena {saṅkhāya (ka0)} yadi kasiyā yadi vaṇijjāya  yadi gorakkhena yadi issatthena yadi rājaporisena yadi  sippaññatarena -- sītassa purakkhato uṇhassa purakkhato  ḍaṃsamakasavātātapasarīṃsapasamphassehi rissamāno {īrayamāno (ka0),  samphassamāno (cūḷani0 khaggavisāṇasutta 136)} khuppipāsāya  mīyamāno; ayampi, bhikkhave, kāmānaṃ ādīnavo sandiṭṭhiko,  dukkhakkhandho kāmahetu kāmanidānaṃ kāmādhikaraṇaṃ ^a^P1.0086^ea^  kāmānameva hetu.</p>
              <p>[03] ``tassa ce, bhikkhave, kulaputtassa evaṃ uṭṭhahato ghaṭato  vāyamato te bhogā nābhinipphajjanti. so socati kilamati  paridevati urattāḷiṃ kandati, sammohaṃ āpajjati -- `moghaṃ vata me  uṭṭhānaṃ, aphalo vata me vāyāmo'ti. ayampi, bhikkhave, kāmānaṃ  ādīnavo sandiṭṭhiko dukkhakkhandho kāmahetu kāmanidānaṃ  kāmādhikaraṇaṃ kāmānameva hetu.</p>
              <p>[03] ``tassa ce, bhikkhave, kulaputtassa evaṃ uṭṭhahato ghaṭato  vāyamato te bhogā abhinipphajjanti. so tesaṃ bhogānaṃ  ārakkhādhikaraṇaṃ dukkhaṃ domanassaṃ paṭisaṃvedeti -- `kinti me bhoge  neva rājāno hareyyuṃ, na corā hareyyuṃ, na aggi daheyya, na udakaṃ  vaheyya {vāheyya (ka0)}, na appiyā dāyādā hareyyu'nti. tassa ^a^T1.0170^ea^ evaṃ ārakkhato  gopayato te bhoge rājāno vā haranti, corā vā haranti, aggi vā  dahati, udakaṃ vā vahati, appiyā vā dāyādā haranti. so socati  kilamati paridevati urattāḷiṃ kandati, sammohaṃ āpajjati -- `yampi  me ahosi tampi no natthī'ti. ayampi, bhikkhave, kāmānaṃ  ādīnavo sandiṭṭhiko, dukkhakkhandho kāmahetu kāmanidānaṃ  kāmādhikaraṇaṃ kāmānameva hetu. </p>
              <p>[03] 168^b^.^eb^ ``puna caparaṃ, bhikkhave, kāmahetu kāmanidānaṃ  kāmādhikaraṇaṃ kāmānameva hetu rājānopi rājūhi vivadanti,  khattiyāpi khattiyehi vivadanti ^a^M1.0121^ea^, brāhmaṇāpi brāhmaṇehi vivadanti,  gahapatīpi gahapatīhi vivadanti, mātāpi puttena vivadati, puttopi  mātarā vivadati, pitāpi puttena vivadati, puttopi pitarā vivadati,  bhātāpi bhātarā vivadati, bhātāpi bhaginiyā vivadati, bhaginīpi  bhātarā vivadati, sahāyopi sahāyena vivadati. te tattha  kalahaviggahavivādāpannā aññamaññaṃ pāṇīhipi upakkamanti, leḍḍūhipi  upakkamanti, daṇḍehipi upakkamanti, satthehipi upakkamanti. te tattha  maraṇampi nigacchanti, maraṇamattampi dukkhaṃ ^a^V1.0121^ea^. ayampi, bhikkhave,  kāmānaṃ ādīnavo sandiṭṭhiko, dukkhakkhandho kāmahetu kāmanidānaṃ  kāmādhikaraṇaṃ kāmānameva hetu.</p>
              <p>[03] ``puna caparaṃ, bhikkhave, kāmahetu kāmanidānaṃ kāmādhikaraṇaṃ  kāmānameva hetu asicammaṃ gahetvā, dhanukalāpaṃ sannayhitvā, ubhatobyūḷhaṃ  saṅgāmaṃ pakkhandanti usūsupi khippamānesu ^a^T1.0171^ea^, sattīsupi khippamānāsu,  asīsupi vijjotalantesu. te tattha usūhipi vijjhanti, sattiyāpi  vijjhanti, asināpi sīsaṃ chindanti. te tattha maraṇampi  nigacchanti, maraṇamattampi dukkhaṃ. ayampi, bhikkhave, kāmānaṃ  ādīnavo sandiṭṭhiko, dukkhakkhandho kāmahetu kāmanidānaṃ  kāmādhikaraṇaṃ kāmānameva hetu. </p>
              <p>[01] ``puna caparaṃ, bhikkhave, kāmahetu kāmanidānaṃ  kāmādhikaraṇaṃ kāmānameva hetu asicammaṃ gahetvā, dhanukalāpaṃ  sannayhitvā, addāvalepanā {aṭṭāvalepanā (syā0 ka0)} upakāriyo pakkhandanti usūsupi  khippamānesu, sattīsupi khippamānāsu ^a^P1.0087^ea^, asīsupi  vijjotalantesu. te tattha usūhipi vijjhanti, sattiyāpi vijjhanti,  chakaṇakāyapi {pakaṭṭhiyāpi (sī0)} osiñcanti, abhivaggenapi omaddanti, asināpi  sīsaṃ chindanti. te tattha maraṇampi nigacchanti, maraṇamattampi  dukkhaṃ. ayampi, bhikkhave, kāmānaṃ ādīnavo sandiṭṭhiko,  dukkhakkhandho kāmahetu kāmanidānaṃ kāmādhikaraṇaṃ kāmānameva hetu. </p>
              <p>[03] 169^b^.^eb^ ``puna caparaṃ, bhikkhave, kāmahetu kāmanidānaṃ  kāmādhikaraṇaṃ kāmānameva hetu sandhimpi chindanti, nillopampi  haranti, ekāgārikampi karonti, paripanthepi tiṭṭhanti, paradārampi  gacchanti. tamenaṃ rājāno gahetvā vividhā kammakāraṇā kārenti --  kasāhipi tāḷenti, vettehipi tāḷenti, aḍḍhadaṇḍakehipi tāḷenti;  hatthampi chindanti, pādampi chindanti, hatthapādampi ^a^T1.0172^ea^ chindanti,  kaṇṇampi chindanti, nāsampi chindanti, kaṇṇanāsampi chindanti;  bilaṅgathālikampi karonti ^a^M1.0122^ea^, saṅkhamuṇḍikampi karonti, rāhumukhampi  karonti, jotimālikampi karonti, hatthapajjotikampi karonti,  erakavattikampi karonti, cīrakavāsikampi karonti, eṇeyyakampi  karonti, baḷisamaṃsikampi karonti, kahāpaṇikampi karonti,  khārāpatacchikampi karonti, palighaparivattikampi karonti,  palālapīṭhakampi karonti, tattenapi telena osiñcanti, sunakhehipi  khādāpenti, jīvantampi sūle uttāsenti, asināpi sīsaṃ chindanti ^a^V1.0122^ea^.  te tattha maraṇampi nigacchanti, maraṇamattampi dukkhaṃ. ayampi,  bhikkhave, kāmānaṃ ādīnavo sandiṭṭhiko, dukkhakkhandho kāmahetu  kāmanidānaṃ kāmādhikaraṇaṃ kāmānameva hetu.</p>
              <p>[03] ``puna caparaṃ, bhikkhave, kāmahetu kāmanidānaṃ kāmādhikaraṇaṃ  kāmānameva hetu kāyena duccaritaṃ caranti, vācāya duccaritaṃ caranti,  manasā duccaritaṃ caranti. te kāyena duccaritaṃ caritvā, vācāya  duccaritaṃ caritvā, manasā duccaritaṃ caritvā, kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjanti. ayampi,  bhikkhave, kāmānaṃ ādīnavo samparāyiko, dukkhakkhandho kāmahetu  kāmanidānaṃ kāmādhikaraṇaṃ kāmānameva hetu. </p>
              <p>[03] 170^b^.^eb^ ``kiñca, bhikkhave, kāmānaṃ nissaraṇaṃ? yo  kho, bhikkhave, kāmesu chandarāgavinayo chandarāgappahānaṃ -- idaṃ  kāmānaṃ nissaraṇaṃ.</p>
              <p>[03] ``ye hi keci, bhikkhave, samaṇā vā brāhmaṇā vā evaṃ ^a^T1.0173^ea^  kāmānaṃ assādañca assādato ādīnavañca ādīnavato nissaraṇañca  nissaraṇato yathābhūtaṃ nappajānanti te vata sāmaṃ vā kāme  parijānissanti, paraṃ vā tathattāya samādapessanti yathā paṭipanno  kāme parijānissatīti -- netaṃ ṭhānaṃ vijjati. ye ca kho keci,  bhikkhave, samaṇā vā brāhmaṇā vā ^a^P1.0088^ea^ evaṃ kāmānaṃ  assādañca assādato ādīnavañca ādīnavato nissaraṇañca  nissaraṇato yathābhūtaṃ pajānanti, te vata sāmaṃ vā kāme  parijānissanti paraṃ vā tathattāya samādapessanti yathā paṭipanno  kāme parijānissatīti -- ṭhānametaṃ vijjati. </p>
              <p>[03] 171^b^.^eb^ ``ko ca, bhikkhave, rūpānaṃ assādo?  seyyathāpi, bhikkhave, khattiyakaññā vā brāhmaṇakaññā vā  gahapatikaññā vā pannarasavassuddesikā vā soḷasavassuddesikā vā,  nātidīghā nātirassā nātikisā nātithūlā nātikāḷī  nāccodātā paramā sā, bhikkhave, tasmiṃ samaye subhā ^a^M1.0123^ea^ vaṇṇanibhāti?  `evaṃ, bhante'. yaṃ kho, bhikkhave, subhaṃ vaṇṇanibhaṃ paṭicca  uppajjati sukhaṃ somanassaṃ -- ayaṃ rūpānaṃ assādo.</p>
              <p>[03] ``ko ca, bhikkhave, rūpānaṃ ādīnavo? idha, bhikkhave,  tameva bhaginiṃ passeyya aparena samayena āsītikaṃ vā nāvutikaṃ vā  vassasatikaṃ vā jātiyā, jiṇṇaṃ gopānasivaṅkaṃ ^a^V1.0123^ea^ bhoggaṃ daṇḍaparāyanaṃ  pavedhamānaṃ gacchantiṃ āturaṃ gatayobbanaṃ khaṇḍadantaṃ {khaṇḍadantiṃ (sī0 pī0)} palitakesaṃ  {palitakesiṃ}, vilūnaṃ  khalitasiraṃ valinaṃ tilakāhatagattaṃ {tilakāhatagattiṃ (bahūsu) aṭṭhakathā ṭīkā  oloketabbā}. taṃ kiṃ maññatha, bhikkhave, yā  purimā subhā vaṇṇanibhā ^a^T1.0174^ea^ sā antarahitā, ādīnavo pātubhūtoti?  `evaṃ, bhante'. ayampi, bhikkhave, rūpānaṃ ādīnavo.</p>
              <p>[03] ``puna caparaṃ, bhikkhave, tameva bhaginiṃ passeyya ābādhikaṃ  dukkhitaṃ bāḷhagilānaṃ, sake muttakarīse palipannaṃ semānaṃ {seyyamānaṃ (ka0)}, aññehi  vuṭṭhāpiyamānaṃ, aññehi saṃvesiyamānaṃ. taṃ kiṃ maññatha, bhikkhave, yā  purimā subhā vaṇṇanibhā sā antarahitā, ādīnavo pātubhūtoti?  `evaṃ, bhante'. ayampi, bhikkhave, rūpānaṃ ādīnavo. </p>
              <p>[03] 172^b^.^eb^ ``puna caparaṃ, bhikkhave, tameva bhaginiṃ  passeyya sarīraṃ sivathikāya chaḍḍitaṃ -- ekāhamataṃ vā dvīhamataṃ vā  tīhamataṃ vā, uddhumātakaṃ vinīlakaṃ vipubbakajātaṃ. taṃ kiṃ maññatha,  bhikkhave, yā purimā subhā vaṇṇanibhā sā antarahitā, ādīnavo  pātubhūtoti? `evaṃ, bhante'. ayampi, bhikkhave, rūpānaṃ ādīnavo.</p>
              <p>[03] ``puna caparaṃ, bhikkhave, tameva bhaginiṃ passeyya sarīraṃ  sivathikāya chaḍḍitaṃ -- kākehi vā khajjamānaṃ, kulalehi vā  khajjamānaṃ, gijjhehi vā khajjamānaṃ, kaṅkehi vā khajjamānaṃ, sunakhehi  vā khajjamānaṃ, byagghehi vā khajjamānaṃ, dīpīhi vā khajjamānaṃ,  siṅgālehi vā khajjamānaṃ, vividhehi vā pāṇakajātehi khajjamānaṃ.  taṃ kiṃ maññatha, bhikkhave ^a^P1.0089^ea^, yā purimā subhā  vaṇṇanibhā sā antarahitā, ādīnavo pātubhūtoti? `evaṃ, bhante'.  ayampi, bhikkhave, rūpānaṃ ādīnavo.</p>
              <p>[03] ``puna caparaṃ, bhikkhave, tameva bhaginiṃ passeyya sarīraṃ  sivathikāya chaḍḍitaṃ -- aṭṭhikasaṅkhalikaṃ samaṃsalohitaṃ nhārusambandhaṃ,  aṭṭhikasaṅkhalikaṃ ^a^T1.0175^ea^ nimaṃsalohitamakkhitaṃ ^a^M1.0124^ea^ nhārusambandhaṃ,  aṭṭhikasaṅkhalikaṃ apagatamaṃsalohitaṃ nhārusambandhaṃ, aṭṭhikāni  apagatasambandhāni disāvidisāvikkhittāni -- aññena hatthaṭṭhikaṃ,  aññena pādaṭṭhikaṃ, aññena gopphakaṭṭhikaṃ, aññena jaṅghaṭṭhikaṃ, aññena  ūruṭṭhikaṃ, aññena kaṭiṭṭhikaṃ, aññena phāsukaṭṭhikaṃ, aññena piṭṭhiṭṭhikaṃ,  aññena khandhaṭṭhikaṃ, aññena gīvaṭṭhikaṃ, aññena hanukaṭṭhikaṃ, aññena  dantaṭṭhikaṃ, aññena ^a^V1.0124^ea^ sīsakaṭāhaṃ. taṃ kiṃ maññatha, bhikkhave, yā  purimā subhā vaṇṇanibhā sā antarahitā, ādīnavo pātubhūtoti?  `evaṃ, bhante'. ayampi, bhikkhave, rūpānaṃ ādīnavo. </p>
              <p>[01] ``puna caparaṃ, bhikkhave, tameva bhaginiṃ passeyya sarīraṃ  sivathikāya chaḍḍitaṃ -- aṭṭhikāni setāni saṅkhavaṇṇapaṭibhāgāni,  aṭṭhikāni puñjakitāni terovassikāni, aṭṭhikāni pūtīni  cuṇṇakajātāni. taṃ kiṃ maññatha, bhikkhave, yā purimā subhā  vaṇṇanibhā sā antarahitā, ādīnavo pātubhūtoti? `evaṃ, bhante'.  ayampi, bhikkhave, rūpānaṃ ādīnavo.</p>
              <p>[03] ``kiñca, bhikkhave, rūpānaṃ nissaraṇaṃ? yo, bhikkhave,  rūpesu chandarāgavinayo chandarāgappahānaṃ -- idaṃ rūpānaṃ nissaraṇaṃ.</p>
              <p>[03] ``ye hi keci, bhikkhave, samaṇā vā brāhmaṇā vā evaṃ rūpānaṃ  assādañca assādato ādīnavañca ādīnavato nissaraṇañca  nissaraṇato yathābhūtaṃ nappajānanti te vata sāmaṃ vā rūpe  parijānissanti, paraṃ vā tathattāya samādapessanti yathā paṭipanno rūpe  parijānissatīti -- netaṃ ṭhānaṃ vijjati. ye ca kho keci,  bhikkhave, samaṇā vā brāhmaṇā vā evaṃ rūpānaṃ assādañca assādato  ādīnavañca ādīnavato nissaraṇañca nissaraṇato yathābhūtaṃ  pajānanti te vata sāmaṃ vā rūpe parijānissanti paraṃ vā tathattāya  samādapessanti yathā paṭipanno rūpe parijānissatīti ^a^T1.0176^ea^ -- ṭhānametaṃ  vijjati. </p>
              <p>[03] 173^b^.^eb^ ``ko ca, bhikkhave, vedanānaṃ assādo?  idha, bhikkhave, bhikkhu vivicceva kāmehi vivicca akusalehi dhammehi  savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati. yasmiṃ samaye, bhikkhave, bhikkhu vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati, neva tasmiṃ samaye attabyābādhāyapi  ceteti, na parabyābādhāyapi ceteti, na ubhayabyābādhāyapi ^a^P1.0090^ea^  ceteti ^a^M1.0125^ea^; abyābajjhaṃyeva tasmiṃ samaye vedanaṃ vedeti.  abyābajjhaparamāhaṃ, bhikkhave, vedanānaṃ assādaṃ vadāmi. </p>
              <p>[01] ``puna caparaṃ, bhikkhave, bhikkhu vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ ^a^V1.0125^ea^ avitakkaṃ avicāraṃ  samādhijaṃ pītisukhaṃ dutiyaṃ jhānaṃ upasampajja viharati...pe0... yasmiṃ  samaye, bhikkhave, bhikkhu pītiyā ca virāgā, upekkhako ca  viharati, sato ca sampajāno sukhañca kāyena paṭisaṃvedeti yaṃ taṃ  ariyā ^a^T1.0177^ea^ ācikkhanti -- `upekkhako satimā sukhavihārī'ti tatiyaṃ  jhānaṃ upasampajja viharati...pe0... yasmiṃ samaye, bhikkhave, bhikkhu  sukhassa ca pahānā dukkhassa ca pahānā pubbeva somanassadomanassānaṃ  atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ  upasampajja viharati, neva tasmiṃ samaye attabyābādhāyapi ceteti, na  parabyābādhāyapi ceteti, na ubhayabyābādhāyapi ceteti; abyābajjhaṃyeva  tasmiṃ samaye vedanaṃ vedeti. abyābajjhaparamāhaṃ, bhikkhave, vedanānaṃ  assādaṃ vadāmi. </p>
              <p>[03] 174^b^.^eb^ ``ko ca, bhikkhave, vedanānaṃ ādīnavo?  yaṃ, bhikkhave, vedanā aniccā dukkhā vipariṇāmadhammā -- ayaṃ  vedanānaṃ ādīnavo.</p>
              <p>[03] ``kiñca, bhikkhave, vedanānaṃ nissaraṇaṃ? yo, bhikkhave,  vedanāsu chandarāgavinayo, chandarāgappahānaṃ -- idaṃ vedanānaṃ nissaraṇaṃ.</p>
              <p>[03] ``ye hi keci, bhikkhave, samaṇā vā brāhmaṇā vā evaṃ  vedanānaṃ assādañca assādato ādīnavañca ādīnavato nissaraṇañca  nissaraṇato yathābhūtaṃ nappajānanti, te vata sāmaṃ vā vedanaṃ  parijānissanti, paraṃ vā tathattāya samādapessanti yathā paṭipanno  vedanaṃ parijānissatīti -- netaṃ ṭhānaṃ vijjati. ye ca kho ^a^T1.0178^ea^ keci,  bhikkhave, samaṇā vā brāhmaṇā vā evaṃ vedanānaṃ assādañca assādato  ādīnavañca ādīnavato nissaraṇañca nissaraṇato yathābhūtaṃ  pajānanti te vata sāmaṃ vā vedanaṃ parijānissanti, paraṃ vā tathattāya  samādapessanti yathā paṭipanno vedanaṃ parijānissatīti -- ṭhānametaṃ  vijjatī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahādukkhakkhandhasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. cūḷadukkhakkhandhasuttaṃ </h3n>
            <h4>
              <h4n> </h4n>
              <p>[03] 175^b^.^eb^ evaṃ ^a^M1.0126^ea^ ^a^P1.0091^ea^ ^a^V1.0126^ea^ ^a^T1.0179^ea^ me sutaṃ -- ekaṃ samayaṃ  bhagavā sakkesu viharati kapilavatthusmiṃ nigrodhārāme. atha kho  mahānāmo sakko yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho mahānāmo  sakko bhagavantaṃ etadavoca -- ``dīgharattāhaṃ, bhante, bhagavatā evaṃ dhammaṃ  desitaṃ ājānāmi -- `lobho cittassa upakkileso, doso cittassa  upakkileso, moho cittassa upakkileso'ti. evañcāhaṃ {evaṃpāhaṃ (ka0)}, bhante,  bhagavatā dhammaṃ desitaṃ ājānāmi -- `lobho cittassa upakkileso,  doso cittassa upakkileso, moho cittassa upakkileso'ti. atha ca  pana me ekadā lobhadhammāpi cittaṃ pariyādāya tiṭṭhanti, dosadhammāpi  cittaṃ pariyādāya tiṭṭhanti, mohadhammāpi cittaṃ pariyādāya tiṭṭhanti.  tassa mayhaṃ, bhante, evaṃ hoti -- `kosu nāma me dhammo ajjhattaṃ  appahīno yena me ekadā lobhadhammāpi cittaṃ pariyādāya tiṭṭhanti,  dosadhammāpi cittaṃ pariyādāya tiṭṭhanti, mohadhammāpi cittaṃ  pariyādāya tiṭṭhantī'''ti. </p>
              <p>[03] 176^b^.^eb^ ``so eva kho te, mahānāma, dhammo ajjhattaṃ  appahīno yena te ekadā lobhadhammāpi cittaṃ pariyādāya tiṭṭhanti,  dosadhammāpi cittaṃ pariyādāya tiṭṭhanti, mohadhammāpi cittaṃ  pariyādāya tiṭṭhanti. so ca hi te, mahānāma, dhammo ajjhattaṃ  pahīno abhavissa, na tvaṃ agāraṃ ajjhāvaseyyāsi, na kāme  paribhuñjeyyāsi. yasmā ca kho te, mahānāma, so eva dhammo  ajjhattaṃ appahīno tasmā tvaṃ agāraṃ ajjhāvasasi, kāme paribhuñjasi. </p>
              <p>[03] 177^b^.^eb^ ```appassādā ^a^T1.0180^ea^ kāmā bahudukkhā bahupāyāsā,  ādīnavo {bahūpāyāsā (sī0 syā0 pī0)} ettha bhiyyo'ti -- iti cepi, mahānāma, ariyasāvakassa  yathābhūtaṃ sammappaññāya sudiṭṭhaṃ hoti, so ca {sova (ka0)} aññatreva kāmehi aññatra  akusalehi dhammehi pītisukhaṃ nādhigacchati, aññaṃ vā tato santataraṃ;  atha kho so neva tāva anāvaṭṭī kāmesu hoti. yato ca kho,  mahānāma, ariyasāvakassa `appassādā kāmā bahudukkhā bahupāyāsā,  ādīnavo ^a^M1.0127^ea^ ettha bhiyyo'ti -- evametaṃ yathābhūtaṃ sammappaññāya  ^a^V1.0127^ea^ sudiṭṭhaṃ  hoti, so ca aññatreva kāmehi aññatra akusalehi dhammehi pītisukhaṃ  adhigacchati aññaṃ vā tato santataraṃ; atha kho so anāvaṭṭī kāmesu  hoti.</p>
              <p>[03] ``mayhampi kho, mahānāma ^a^P1.0092^ea^, pubbeva  sambodhā, anabhisambuddhassa bodhisattasseva sato, `appassādā kāmā  bahudukkhā bahupāyāsā, ādīnavo ettha bhiyyo'ti -- evametaṃ  yathābhūtaṃ sammappaññāya sudiṭṭhaṃ hoti, so ca aññatreva kāmehi aññatra  akusalehi dhammehi pītisukhaṃ nājjhagamaṃ, aññaṃ vā tato santataraṃ;  atha khvāhaṃ neva tāva anāvaṭṭī kāmesu paccaññāsiṃ. yato ca kho  me, mahānāma, `appassādā kāmā bahudukkhā bahupāyāsā, ādīnavo  ettha bhiyyo'ti -- evametaṃ yathābhūtaṃ sammappaññāya sudiṭṭhaṃ ahosi,  so ca {sova (ka0)} aññatreva kāmehi aññatra akusalehi dhammehi pītisukhaṃ  ajjhagamaṃ, aññaṃ vā tato santataraṃ; athāhaṃ anāvaṭṭī kāmesu  paccaññāsiṃ. </p>
              <p>[03] 178^b^.^eb^ ``ko ca, mahānāma, kāmānaṃ assādo?  pañcime, mahānāma, kāmaguṇā. katame pañca? cakkhuviññeyyā rūpā  iṭṭhā kantā manāpā piyarūpā kāmūpasaṃhitā rajanīyā; sotaviññeyyā  saddā...pe0... ghānaviññeyyā gandhā... jivhāviññeyyā rasā...  kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā  rajanīyā -- ime kho, mahānāma, pañca kāmaguṇā. yaṃ kho,  mahānāma, ime pañca kāmaguṇe paṭicca uppajjati sukhaṃ somanassaṃ --  ayaṃ kāmānaṃ assādo.</p>
              <p>[03] ``ko ca, mahānāma, kāmānaṃ ādīnavo? idha, mahānāma,  kulaputto yena sippaṭṭhānena jīvikaṃ kappeti -- yadi muddāya yadi  gaṇanāya yadi saṅkhānena yadi kasiyā yadi vaṇijjāya yadi  gorakkhena yadi issatthena yadi rājaporisena yadi sippaññatarena,  sītassa purakkhato uṇhassa purakkhato  ḍaṃsamakasavātātapasarīṃsapasamphassehi rissamāno khuppipāsāya  mīyamāno; ayampi, mahānāma, kāmānaṃ ādīnavo sandiṭṭhiko  dukkhakkhandho kāmahetu kāmanidānaṃ ^a^T1.0182^ea^ kāmādhikaraṇaṃ kāmānameva hetu.</p>
              <p>[03] ``tassa ^a^M1.0128^ea^ ce mahānāma kulaputtassa evaṃ uṭṭhahato ghaṭato vāyamato  te bhogā nābhinipphajjanti, so socati kilamati paridevati  urattāḷiṃ kandati sammohaṃ āpajjati `moghaṃ ^a^V1.0128^ea^ vata me uṭṭhānaṃ, aphalo  vata me vāyāmo'ti. ayampi, mahānāma, kāmānaṃ ādīnavo  sandiṭṭhiko dukkhakkhandho kāmahetu kāmanidānaṃ kāmādhikaraṇaṃ  kāmānameva hetu.</p>
              <p>[03] ``tassa ce, mahānāma, kulaputtassa evaṃ uṭṭhahato ghaṭato vāyamato  te bhogā abhinipphajjanti. so tesaṃ bhogānaṃ ārakkhādhikaraṇaṃ dukkhaṃ  domanassaṃ paṭisaṃvedeti -- `kinti me bhoge neva rājāno hareyyuṃ, na  corā hareyyuṃ, na aggi daheyya, na udakaṃ vaheyya, na appiyā vā  dāyādā hareyyu'nti. tassa evaṃ ārakkhato gopayato te bhoge  rājāno vā haranti, corā vā haranti, aggi vā dahati, udakaṃ vā  vahati, appiyā vā dāyādā haranti. so socati kilamati  paridevati urattāḷiṃ kandati sammohaṃ āpajjati -- `yampi me ahosi  tampi no natthī'ti. ayampi, mahānāma, kāmānaṃ ādīnavo  sandiṭṭhiko dukkhakkhandho kāmahetu kāmanidānaṃ kāmādhikaraṇaṃ  kāmānameva hetu.</p>
              <p>[03] ``puna caparaṃ, mahānāma, kāmahetu kāmanidānaṃ kāmādhikaraṇaṃ  kāmānameva hetu rājānopi rājūhi vivadanti, khattiyāpi khattiyehi  vivadanti, brāhmaṇāpi brāhmaṇehi vivadanti, gahapatīpi gahapatīhi  vivadanti, mātāpi puttena vivadati, puttopi mātarā vivadati,  pitāpi puttena vivadati, puttopi pitarā vivadati, bhātāpi bhātarā  vivadati, bhātāpi bhaginiyā vivadati, bhaginīpi bhātarā vivadati,  sahāyopi sahāyena vivadati. te tattha kalahaviggahavivādāpannā  aññamaññaṃ pāṇīhipi upakkamanti, leḍḍūhipi upakkamanti, daṇḍehipi  upakkamanti, satthehipi upakkamanti. te tattha maraṇampi nigacchanti,  maraṇamattampi dukkhaṃ ^a^T1.0183^ea^. ayampi, mahānāma, kāmānaṃ ādīnavo  sandiṭṭhiko dukkhakkhandho kāmahetu kāmanidānaṃ kāmādhikaraṇaṃ  kāmānameva hetu.</p>
              <p>[03] ``puna caparaṃ, mahānāma, kāmahetu kāmanidānaṃ kāmādhikaraṇaṃ  kāmānameva hetu asicammaṃ gahetvā, dhanukalāpaṃ sannayhitvā, ubhatobyūḷhaṃ  saṅgāmaṃ pakkhandanti usūsupi khippamānesu, sattīsupi khippamānāsu,  asīsupi vijjotalantesu. te tattha usūhipi vijjhanti, sattiyāpi  vijjhanti, asināpi sīsaṃ ^a^M1.0129^ea^ chindanti. te tattha maraṇampi  nigacchanti, maraṇamattampi dukkhaṃ. ayampi, mahānāma, kāmānaṃ  ādīnavo sandiṭṭhiko dukkhakkhandho kāmahetu kāmanidānaṃ  kāmādhikaraṇaṃ kāmānameva hetu.</p>
              <p>[03] ``puna caparaṃ, mahānāma, kāmahetu kāmanidānaṃ kāmādhikaraṇaṃ  kāmānameva hetu asicammaṃ ^a^V1.0129^ea^ gahetvā, dhanukalāpaṃ sannayhitvā, addāvalepanā  upakāriyo pakkhandanti usūsupi khippamānesu, sattīsupi  khippamānāsu, asīsupi vijjotalantesu. te tattha usūhipi  vijjhanti, sattiyāpi vijjhanti, chakaṇakāyapi osiñcanti,  abhivaggenapi omaddanti, asināpi sīsaṃ chindanti. te tattha  maraṇampi nigacchanti, maraṇamattampi dukkhaṃ. ayampi, mahānāma,  kāmānaṃ ādīnavo sandiṭṭhiko dukkhakkhandho kāmahetu kāmanidānaṃ  kāmādhikaraṇaṃ kāmānameva hetu.</p>
              <p>[03] ``puna caparaṃ, mahānāma, kāmahetu kāmanidānaṃ kāmādhikaraṇaṃ  kāmānameva hetu sandhimpi chindanti, nillopampi haranti,  ekāgārikampi ^a^T1.0184^ea^ karonti, paripanthepi tiṭṭhanti, paradārampi gacchanti.  tamenaṃ rājāno gahetvā vividhā kammakāraṇā kārenti -- kasāhipi  tāḷenti, vettehipi tāḷenti, aḍḍhadaṇḍakehipi tāḷenti; hatthampi  chindanti, pādampi chindanti, hatthapādampi chindanti, kaṇṇampi  chindanti, nāsampi chindanti, kaṇṇanāsampi chindanti;  bilaṅgathālikampi karonti, saṅkhamuṇḍikampi karonti, rāhumukhampi  karonti, jotimālikampi karonti, hatthapajjotikampi karonti,  erakavattikampi karonti, cīrakavāsikampi karonti, eṇeyyakampi  karonti, baḷisamaṃsikampi karonti, kahāpaṇikampi karonti,  khārāpatacchikampi karonti, palighaparivattikampi karonti,  palālapīṭhakampi karonti, tattenapi telena osiñcanti, sunakhehipi  khādāpenti, jīvantampi sūle uttāsenti, asināpi sīsaṃ chindanti.  te tattha maraṇampi nigacchanti, maraṇamattampi dukkhaṃ. ayampi,  mahānāma, kāmānaṃ ādīnavo sandiṭṭhiko dukkhakkhandho kāmahetu  kāmanidānaṃ kāmādhikaraṇaṃ kāmānameva hetu.</p>
              <p>[03] ``puna caparaṃ, mahānāma, kāmahetu kāmanidānaṃ kāmādhikaraṇaṃ  kāmānameva hetu kāyena duccaritaṃ caranti, vācāya duccaritaṃ caranti,  manasā duccaritaṃ caranti. te kāyena duccaritaṃ caritvā, vācāya  duccaritaṃ caritvā, manasā duccaritaṃ caritvā, kāyassa bhedā paraṃ  maraṇā, apāyaṃ duggatiṃ vinipātaṃ nirayaṃ upapajjanti. ayampi,  mahānāma, kāmānaṃ ādīnavo samparāyiko ^a^M1.0130^ea^, dukkhakkhandho kāmahetu  kāmanidānaṃ kāmādhikaraṇaṃ kāmānameva hetu. </p>
              <p>[03] 179^b^.^eb^ ``ekamidāhaṃ, mahānāma, samayaṃ rājagahe  viharāmi gijjhakūṭe pabbate. tena kho pana samayena sambahulā  nigaṇṭhā {niganthā (syā0 ka0)} isigilipasse kāḷasilāyaṃ ^a^T1.0185^ea^ ubbhaṭṭhakā honti  āsanapaṭikkhittā, opakkamikā dukkhā tibbā kharā kaṭukā vedanā  vedayanti. atha khvāhaṃ, mahānāma, sāyanhasamayaṃ paṭisallānā vuṭṭhito  yena isigilipasse kāḷasilā yena te nigaṇṭhā ^a^V1.0130^ea^ tenupasaṅkamiṃ;  upasaṅkamitvā te nigaṇṭhe etadavocaṃ -- `kinnu tumhe, āvuso,  nigaṇṭhā ubbhaṭṭhakā āsanapaṭikkhittā, opakkamikā dukkhā tibbā  kharā kaṭukā vedanā vedayathā'ti? evaṃ vutte, mahānāma, te nigaṇṭhā  maṃ etadavocuṃ -- `nigaṇṭho, āvuso, nāṭaputto {nāthaputto (sī0 pī0)} sabbaññū sabbadassāvī  aparisesaṃ ñāṇadassanaṃ paṭijānāti -- ``carato ca me tiṭṭhato ca  suttassa ca jāgarassa ^a^P1.0093^ea^ ca satataṃ samitaṃ ñāṇadassanaṃ  paccupaṭṭhita''nti. so evamāha -- ``atthi kho vo {atthi kho bho (syā0  ka0)}, nigaṇṭhā, pubbe  pāpakammaṃ kataṃ, taṃ imāya kaṭukāya dukkarakārikāya nijjīretha {nijjaretha (sī0  syā0 pī0)}; yaṃ  panettha {mayaṃ panettha (ka0)} etarahi kāyena saṃvutā vācāya saṃvutā manasā saṃvutā taṃ  āyatiṃ pāpassa kammassa akaraṇaṃ; iti purāṇānaṃ kammānaṃ tapasā  byantibhāvā, navānaṃ kammānaṃ akaraṇā, āyatiṃ anavassavo; āyatiṃ  anavassavā kammakkhayo, kammakkhayā dukkhakkhayo, dukkhakkhayā  vedanākkhayo, vedanākkhayā sabbaṃ dukkhaṃ nijjiṇṇaṃ bhavissatī''ti.  tañca panamhākaṃ ruccati ceva khamati ca, tena camha attamanā'ti. </p>
              <p>[03] 180^b^.^eb^ ``evaṃ ^a^T1.0186^ea^ vutte, ahaṃ, mahānāma, te nigaṇṭhe  etadavocaṃ -- `kiṃ pana tumhe, āvuso nigaṇṭhā, jānātha --  ahuvamheva mayaṃ pubbe na nāhuvamhā'ti? `no hidaṃ, āvuso'. `kiṃ  pana tumhe, āvuso nigaṇṭhā, jānātha -- akaramheva mayaṃ pubbe  pāpakammaṃ na nākaramhā'ti? `no hidaṃ, āvuso'. `kiṃ pana tumhe,  āvuso nigaṇṭhā, jānātha -- evarūpaṃ vā evarūpaṃ vā pāpakammaṃ  akaramhā'ti? `no hidaṃ, āvuso'. `kiṃ pana tumhe, āvuso  nigaṇṭhā, jānātha -- ettakaṃ vā dukkhaṃ nijjiṇṇaṃ, ettakaṃ vā dukkhaṃ  nijjīretabbaṃ ^a^M1.0131^ea^, ettakamhi vā dukkhe nijjiṇṇe sabbaṃ dukkhaṃ nijjiṇṇaṃ  bhavissatī'ti? `no hidaṃ, āvuso'. `kiṃ pana tumhe, āvuso  nigaṇṭhā, jānātha -- diṭṭheva dhamme akusalānaṃ dhammānaṃ pahānaṃ,  kusalānaṃ dhammānaṃ upasampada'nti? `no hidaṃ, āvuso'.</p>
              <p>[03] ```iti kira tumhe, āvuso nigaṇṭhā, na jānātha --  ahuvamheva mayaṃ pubbe na nāhuvamhāti, na jānātha -- akaramheva mayaṃ  pubbe pāpakammaṃ na nākaramhāti, na jānātha -- evarūpaṃ vā evarūpaṃ  vā pāpakammaṃ akaramhāti, na jānātha -- ettakaṃ vā dukkhaṃ nijjiṇṇaṃ,  ettakaṃ vā dukkhaṃ nijjīretabbaṃ, ettakamhi vā dukkhe nijjiṇṇe sabbaṃ  dukkhaṃ nijjiṇṇaṃ bhavissatīti. na jānātha -- diṭṭheva dhamme  akusalānaṃ dhammānaṃ pahānaṃ, kusalānaṃ dhammānaṃ upasampadaṃ. evaṃ sante,  āvuso nigaṇṭhā, ye loke luddā lohitapāṇino kurūrakammantā  manussesu ^a^V1.0131^ea^ paccājātā te nigaṇṭhesu pabbajantī'ti? `na ^a^T1.0187^ea^ kho, āvuso  gotama, sukhena sukhaṃ adhigantabbaṃ, dukkhena kho sukhaṃ adhigantabbaṃ;  sukhena cāvuso ^a^P1.0094^ea^ gotama, sukhaṃ adhigantabbaṃ  abhavissa, rājā māgadho seniyo bimbisāro sukhaṃ adhigaccheyya,  rājā māgadho seniyo bimbisāro sukhavihāritaro āyasmatā  gotamenā'ti.</p>
              <p>[03] ```addhāyasmantehi nigaṇṭhehi sahasā appaṭisaṅkhā vācā  bhāsitā -- na kho, āvuso gotama, sukhena sukhaṃ adhigantabbaṃ,  dukkhena kho sukhaṃ adhigantabbaṃ; sukhena cāvuso gotama, sukhaṃ  adhigantabbaṃ abhavissa, rājā māgadho seniyo bimbisāro sukhaṃ  adhigaccheyya, rājā māgadho seniyo bimbisāro sukhavihāritaro  āyasmatā gotamenā''ti. api ca ahameva tattha paṭipucchitabbo --  ko nu kho āyasmantānaṃ sukhavihāritaro rājā vā māgadho seniyo  bimbisāro āyasmā vā gotamo'ti? addhāvuso gotama, amhehi  sahasā appaṭisaṅkhā vācā bhāsitā, na kho, āvuso gotama, sukhena  sukhaṃ adhigantabbaṃ, dukkhena kho sukhaṃ adhigantabbaṃ; sukhena cāvuso  gotama, sukhaṃ adhigantabbaṃ abhavissa, rājā māgadho seniyo  bimbisāro sukhaṃ adhigaccheyya, rājā māgadho seniyo bimbisāro  sukhavihāritaro āyasmatā gotamenāti. api ca tiṭṭhatetaṃ, idānipi  mayaṃ āyasmantaṃ gotamaṃ pucchāma -- ko nu kho āyasmantānaṃ  sukhavihāritaro rājā vā māgadho seniyo bimbisāro āyasmā vā  gotamo'ti?</p>
              <p>[03] ```tena ^a^M1.0132^ea^ hāvuso nigaṇṭhā, tumheva tattha paṭipucchissāmi, yathā  vo khameyya tathā naṃ byākareyyātha. taṃ kiṃ maññathāvuso nigaṇṭhā,  pahoti rājā māgadho seniyo bimbisāro, aniñjamāno ^a^T1.0188^ea^ kāyena,  abhāsamāno vācaṃ, satta rattindivāni ekantasukhaṃ paṭisaṃvedī  viharitu'nti? `no hidaṃ, āvuso'.</p>
              <p>[03] ```taṃ kiṃ maññathāvuso nigaṇṭhā, pahoti rājā māgadho  seniyo bimbisāro, aniñjamāno kāyena, abhāsamāno vācaṃ, cha  rattindivāni...pe0... pañca rattindivāni... cattāri  rattindivāni... tīṇi rattindivāni... dve rattindivāni... ekaṃ  rattindivaṃ ekantasukhaṃ paṭisaṃvedī viharitu'nti? `no hidaṃ,  āvuso'.</p>
              <p>[03] ```ahaṃ ^a^V1.0132^ea^ kho, āvuso nigaṇṭhā, pahomi aniñjamāno kāyena,  abhāsamāno vācaṃ, ekaṃ rattindivaṃ ekantasukhaṃ paṭisaṃvedī viharituṃ.  ahaṃ kho, āvuso nigaṇṭhā, pahomi aniñjamāno kāyena, abhāsamāno  vācaṃ, dve rattindivāni... tīṇi rattindivāni... cattāri  rattindivāni... pañca rattindivāni... cha rattindivāni... satta  rattindivāni ekantasukhaṃ paṭisaṃvedī viharituṃ. taṃ kiṃ maññathāvuso  nigaṇṭhā, evaṃ sante ko sukhavihāritaro rājā vā māgadho seniyo  bimbisāro ahaṃ vā'ti? `evaṃ sante āyasmāva gotamo ^a^P1.0095^ea^  sukhavihāritaro raññā māgadhena seniyena bimbisārenā'''ti.</p>
              <p>[03] idamavoca bhagavā. attamano mahānāmo sakko bhagavato bhāsitaṃ  abhinandīti. </p>
              <p>[06] cūḷadukkhakkhandhasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. anumānasuttaṃ </h3n>
            <h4>
              <h4n> </h4n>
              <p>[03] 181^b^.^eb^ evaṃ ^a^T1.0189^ea^ ^a^V1.0133^ea^ me sutaṃ -- ekaṃ samayaṃ āyasmā  mahāmoggallāno bhaggesu viharati susumāragire {suṃsumāragire (sī0 syā0 pī0)} bhesakaḷāvane migadāye.  tatra kho āyasmā mahāmoggallāno bhikkhū āmantesi --  ``āvuso, bhikkhavo''ti. ``āvuso''ti kho te bhikkhū  āyasmato mahāmoggallānassa paccassosuṃ. āyasmā mahāmoggallāno  etadavoca --</p>
              <p>[03] ``pavāreti ^a^M1.0133^ea^ cepi, āvuso, bhikkhu -- `vadantu maṃ  āyasmanto, vacanīyomhi āyasmantehī'ti, so ca hoti dubbaco,  dovacassakaraṇehi dhammehi samannāgato, akkhamo appadakkhiṇaggāhī  anusāsaniṃ, atha kho naṃ sabrahmacārī na ceva vattabbaṃ maññanti, na ca  anusāsitabbaṃ maññanti, na ca tasmiṃ puggale vissāsaṃ āpajjitabbaṃ  maññanti.</p>
              <p>[03] ``katame cāvuso, dovacassakaraṇā dhammā? idhāvuso, bhikkhu  pāpiccho hoti, pāpikānaṃ icchānaṃ vasaṃ gato. yampāvuso, bhikkhu  pāpiccho hoti, pāpikānaṃ icchānaṃ vasaṃ gato -- ayampi dhammo  dovacassakaraṇo.</p>
              <p>[03] ``puna caparaṃ, āvuso, bhikkhu attukkaṃsako hoti paravambhī.  yampāvuso, bhikkhu attukkaṃsako hoti paravambhī -- ayampi dhammo  dovacassakaraṇo.</p>
              <p>[03] ``puna caparaṃ, āvuso, bhikkhu kodhano hoti kodhābhibhūto.  yampāvuso, bhikkhu kodhano hoti kodhābhibhūto -- ayampi dhammo  dovacassakaraṇo.</p>
              <p>[03] ``puna caparaṃ, āvuso ^a^T1.0190^ea^, bhikkhu kodhano hoti kodhahetu  upanāhī. yampāvuso, bhikkhu kodhano hoti kodhahetu upanāhī --  ayampi dhammo dovacassakaraṇo.</p>
              <p>[03] ``puna caparaṃ, āvuso, bhikkhu kodhano hoti kodhahetu  abhisaṅgī. yampāvuso, bhikkhu kodhano hoti kodhahetu abhisaṅgī  -- ayampi dhammo dovacassakaraṇo. </p>
              <p>[01] ``puna ^a^V1.0134^ea^ caparaṃ, āvuso, bhikkhu kodhano hoti  kodhasāmantā {kodhasāmantaṃ (syā0 pī0 ka0)} vācaṃ nicchāretā. yampāvuso, bhikkhu kodhano hoti  kodhasāmantā vācaṃ nicchāretā -- ayampi dhammo dovacassakaraṇo.</p>
              <p>[03] ``puna caparaṃ, āvuso, bhikkhu codito {cudito (sī0 syā0 pī0)} codakena codakaṃ  paṭippharati. yampāvuso, bhikkhu codito codakena codakaṃ  paṭippharati -- ayampi dhammo dovacassakaraṇo.</p>
              <p>[03] ``puna ^a^M1.0134^ea^ caparaṃ, āvuso, bhikkhu codito codakena codakaṃ  apasādeti. yampāvuso, bhikkhu codito codakena codakaṃ apasādeti  -- ayampi dhammo dovacassakaraṇo. </p>
              <p>[01] ``puna caparaṃ ^a^P1.0096^ea^, āvuso, bhikkhu  codito codakena codakassa paccāropeti. yampāvuso, bhikkhu  codito codakena codakassa paccāropeti -- ayampi dhammo  dovacassakaraṇo.</p>
              <p>[03] ``puna caparaṃ, āvuso, bhikkhu codito codakena aññenaññaṃ  paṭicarati, bahiddhā kathaṃ apanāmeti, kopañca dosañca appaccayañca  pātukaroti. yampāvuso, bhikkhu codito codakena aññenaññaṃ  paṭicarati, bahiddhā kathaṃ apanāmeti, kopañca dosañca appaccayañca  pātukaroti -- ayampi dhammo dovacassakaraṇo.</p>
              <p>[03] ``puna caparaṃ, āvuso, bhikkhu codito codakena apadāne ^a^T1.0191^ea^ na  sampāyati. yampāvuso, bhikkhu codito codakena apadāne na  sampāyati -- ayampi dhammo dovacassakaraṇo.</p>
              <p>[03] ``puna caparaṃ, āvuso, bhikkhu makkhī hoti paḷāsī.  yampāvuso, bhikkhu makkhī hoti paḷāsī -- ayampi dhammo  dovacassakaraṇo.</p>
              <p>[03] ``puna caparaṃ, āvuso, bhikkhu issukī hoti maccharī.  yampāvuso, bhikkhu issukī hoti maccharī -- ayampi dhammo  dovacassakaraṇo.</p>
              <p>[03] ``puna caparaṃ, āvuso, bhikkhu saṭho hoti māyāvī.  yampāvuso, bhikkhu saṭho hoti māyāvī -- ayampi dhammo  dovacassakaraṇo.</p>
              <p>[03] ``puna ^a^V1.0135^ea^ caparaṃ, āvuso, bhikkhu thaddho hoti atimānī.  yampāvuso, bhikkhu thaddho hoti atimānī -- ayampi dhammo  dovacassakaraṇo.</p>
              <p>[03] ``puna caparaṃ, āvuso, bhikkhu sandiṭṭhiparāmāsī hoti  ādhānaggāhī duppaṭinissaggī. yampāvuso, bhikkhu sandiṭṭhiparāmāsī  hoti ādhānaggāhī duppaṭinissaggī -- ayampi dhammo  dovacassakaraṇo. ime vuccantāvuso, dovacassakaraṇā dhammā. </p>
              <p>[03] 182^b^.^eb^ ``no ^a^M1.0135^ea^ cepi, āvuso, bhikkhu pavāreti --  `vadantu maṃ āyasmanto, vacanīyomhi āyasmantehī'ti, so ca hoti  suvaco, sovacassakaraṇehi dhammehi samannāgato, khamo padakkhiṇaggāhī  anusāsaniṃ, atha kho naṃ sabrahmacārī vattabbañceva maññanti,  anusāsitabbañca maññanti, tasmiñca puggale vissāsaṃ āpajjitabbaṃ  maññanti.</p>
              <p>[03] ``katame cāvuso, sovacassakaraṇā dhammā? idhāvuso,  bhikkhu na pāpiccho hoti, na pāpikānaṃ icchānaṃ vasaṃ gato.  yampāvuso, bhikkhu na pāpiccho hoti na ^a^T1.0192^ea^ pāpikānaṃ icchānaṃ vasaṃ  gato -- ayampi dhammo sovacassakaraṇo.</p>
              <p>[03] ``puna caparaṃ, āvuso, bhikkhu anattukkaṃsako hoti aparavambhī.  yampāvuso, bhikkhu anattukkaṃsako hoti aparavambhī -- ayampi  dhammo sovacassakaraṇo.</p>
              <p>[03] ``puna caparaṃ, āvuso, bhikkhu na kodhano hoti na  kodhābhibhūto. yampāvuso, bhikkhu na kodhano hoti na  kodhābhibhūto -- ayampi dhammo sovacassakaraṇo.</p>
              <p>[03] ``puna caparaṃ, āvuso, bhikkhu na kodhano hoti na kodhahetu  upanāhī. yampāvuso, bhikkhu na kodhano hoti na kodhahetu  upanāhī -- ayampi dhammo sovacassakaraṇo.</p>
              <p>[03] ``puna caparaṃ, āvuso, bhikkhu na kodhano hoti na kodhahetu  abhisaṅgī. yampāvuso, bhikkhu na kodhano hoti na kodhahetu  abhisaṅgī -- ayampi dhammo sovacassakaraṇo.</p>
              <p>[03] ``puna caparaṃ, āvuso, bhikkhu na kodhano hoti na  kodhasāmantā vācaṃ nicchāretā. yampāvuso ^a^V1.0136^ea^, bhikkhu na kodhano  hoti na kodhasāmantā vācaṃ nicchāretā -- ayampi dhammo  sovacassakaraṇo.</p>
              <p>[03] ``puna caparaṃ, āvuso, bhikkhu codito codakena codakaṃ  nappaṭippharati. yampāvuso, bhikkhu codito codakena codakaṃ  nappaṭippharati -- ayampi dhammo sovacassakaraṇo ^a^T1.0193^ea^.</p>
              <p>[03] ``puna ^a^M1.0136^ea^ caparaṃ, āvuso, bhikkhu codito codakena codakaṃ na  apasādeti. yampāvuso, bhikkhu codito codakena codakaṃ na  apasādeti -- ayampi dhammo ^a^P1.0097^ea^ sovacassakaraṇo.</p>
              <p>[03] ``puna caparaṃ, āvuso, bhikkhu codito codakena codakassa  na paccāropeti. yampāvuso, bhikkhu codito codakena codakassa na  paccāropeti -- ayampi dhammo sovacassakaraṇo.</p>
              <p>[03] ``puna caparaṃ, āvuso, bhikkhu codito codakena na  aññenaññaṃ paṭicarati, na bahiddhā kathaṃ apanāmeti, na kopañca  dosañca appaccayañca pātukaroti. yampāvuso, bhikkhu codito  codakena na aññenaññaṃ paṭicarati, na bahiddhā kathaṃ apanāmeti, na  kopañca dosañca appaccayañca pātukaroti -- ayampi dhammo  sovacassakaraṇo.</p>
              <p>[03] ``puna caparaṃ, āvuso, bhikkhu codito codakena apadāne  sampāyati. yampāvuso, bhikkhu codito codakena apadāne sampāyati  -- ayampi dhammo sovacassakaraṇo.</p>
              <p>[03] ``puna caparaṃ, āvuso, bhikkhu amakkhī hoti apaḷāsī.  yampāvuso, bhikkhu amakkhī hoti apaḷāsī -- ayampi dhammo  sovacassakaraṇo.</p>
              <p>[03] ``puna caparaṃ, āvuso, bhikkhu anissukī hoti amaccharī.  yampāvuso, bhikkhu anissukī hoti amaccharī -- ayampi dhammo  sovacassakaraṇo.</p>
              <p>[03] ``puna ^a^V1.0137^ea^ caparaṃ, āvuso, bhikkhu asaṭho hoti amāyāvī.  yampāvuso, bhikkhu asaṭho hoti amāyāvī -- ayampi dhammo  sovacassakaraṇo.</p>
              <p>[03] ``puna caparaṃ, āvuso, bhikkhu atthaddho hoti anatimānī.  yampāvuso, bhikkhu atthaddho hoti anatimānī -- ayampi dhammo  sovacassakaraṇo.</p>
              <p>[03] ``puna caparaṃ, āvuso, bhikkhu asandiṭṭhiparāmāsī hoti  anādhānaggāhī suppaṭinissaggī. yampāvuso, bhikkhu  asandiṭṭhiparāmāsī hoti, anādhānaggāhī suppaṭinissaggī ^a^M1.0137^ea^ --  ayampi dhammo sovacassakaraṇo. ime vuccantāvuso, sovacassakaraṇā  dhammā. </p>
              <p>[03] 183^b^.^eb^ ``tatrāvuso ^a^T1.0194^ea^, bhikkhunā attanāva attānaṃ evaṃ  anuminitabbaṃ {anumānitabbaṃ (sī0)} -- `yo khvāyaṃ puggalo pāpiccho, pāpikānaṃ icchānaṃ  vasaṃ gato, ayaṃ me puggalo appiyo amanāpo; ahañceva kho panassaṃ  pāpiccho pāpikānaṃ icchānaṃ vasaṃ gato, ahaṃpāssaṃ paresaṃ appiyo  amanāpo'ti. evaṃ jānantenāvuso, bhikkhunā `na pāpiccho  bhavissāmi, na pāpikānaṃ icchānaṃ vasaṃ gato'ti cittaṃ uppādetabbaṃ.</p>
              <p>[03] ```yo khvāyaṃ puggalo attukkaṃsako paravambhī, ayaṃ me puggalo  appiyo amanāpo; ahañceva kho panassaṃ attukkaṃsako paravambhī,  ahaṃpāssaṃ paresaṃ appiyo amanāpo'ti. evaṃ jānantenāvuso,  bhikkhunā `anattukkaṃsako bhavissāmi aparavambhī'ti cittaṃ uppādetabbaṃ.</p>
              <p>[03] ```yo khvāyaṃ puggalo kodhano kodhābhibhūto, ayaṃ me puggalo  appiyo amanāpo. ahañceva kho panassaṃ kodhano kodhābhibhūto,  ahaṃpāssaṃ paresaṃ appiyo amanāpo'ti. evaṃ jānantenāvuso,  bhikkhunā `na kodhano bhavissāmi na kodhābhibhūto'ti cittaṃ  uppādetabbaṃ.</p>
              <p>[03] ```yo khvāyaṃ puggalo kodhano kodhahetu upanāhī, ayaṃ me  puggalo appiyo amanāpo; ahañceva kho panassaṃ kodhano kodhahetu  upanāhī, ahaṃpāssaṃ paresaṃ appiyo amanāpo'ti. evaṃ  jānantenāvuso, bhikkhunā `na kodhano bhavissāmi na kodhahetu  upanāhī'ti cittaṃ uppādetabbaṃ.</p>
              <p>[03] ```yo ^a^V1.0138^ea^ khvāyaṃ puggalo kodhano kodhahetu abhisaṅgī, ayaṃ me  puggalo appiyo amanāpo; ahañceva ^a^T1.0195^ea^ kho panassaṃ kodhano kodhahetu  abhisaṅgī, ahaṃpāssaṃ paresaṃ appiyo amanāpo'ti. evaṃ  jānantenāvuso, bhikkhunā `na kodhano bhavissāmi na kodhahetu  abhisaṅgī'ti cittaṃ uppādetabbaṃ.</p>
              <p>[03] ```yo ^a^M1.0138^ea^ khvāyaṃ puggalo kodhano kodhasāmantā vācaṃ  nicchāretā, ayaṃ me puggalo appiyo amanāpo; ahañceva kho  panassaṃ kodhano kodhasāmantā vācaṃ nicchāretā, ahaṃpāssaṃ paresaṃ  appiyo amanāpo'ti. evaṃ jānantenāvuso, bhikkhunā `na kodhano  bhavissāmi na kodhasāmantā vācaṃ nicchāressāmī'ti cittaṃ  uppādetabbaṃ.</p>
              <p>[03] ```yo khvāyaṃ puggalo codito codakena codakaṃ paṭippharati,  ayaṃ me puggalo appiyo amanāpo; ahañceva kho pana codito  codakena codakaṃ paṭipphareyyaṃ ^a^P1.0098^ea^, ahaṃpāssaṃ paresaṃ  appiyo amanāpo'ti. evaṃ jānantenāvuso, bhikkhunā `codito  codakena codakaṃ nappaṭippharissāmī'ti cittaṃ uppādetabbaṃ.</p>
              <p>[03] ```yo khvāyaṃ puggalo codito codakena codakaṃ apasādeti,  ayaṃ me puggalo appiyo amanāpo; ahañceva kho pana codito  codakena codakaṃ apasādeyyaṃ, ahaṃpāssaṃ paresaṃ appiyo amanāpo'ti.  evaṃ jānantenāvuso, bhikkhunā `codito codakena codakaṃ na  apasādessāmī'ti cittaṃ uppādetabbaṃ.</p>
              <p>[03] ```yo khvāyaṃ puggalo codito codakena codakassa  paccāropeti, ayaṃ me puggalo appiyo amanāpo; ahañceva kho pana  codito codakena codakassa paccāropeyyaṃ, ahaṃpāssaṃ paresaṃ appiyo  amanāpo'ti. evaṃ ^a^T1.0196^ea^ jānantenāvuso, bhikkhunā `codito codakena  codakassa na paccāropessāmī'ti cittaṃ uppādetabbaṃ.</p>
              <p>[03] ```yo khvāyaṃ puggalo codito codakena aññenaññaṃ  paṭicarati, bahiddhā kathaṃ apanāmeti, kopañca dosañca appaccayañca  pātukaroti, ayaṃ me puggalo appiyo amanāpo; ahañceva kho pana  codito codakena aññenaññaṃ paṭicareyyaṃ, bahiddhā kathaṃ apanāmeyyaṃ ^a^V1.0139^ea^,  kopañca dosañca appaccayañca pātukareyyaṃ, ahaṃpāssaṃ paresaṃ appiyo  amanāpo'ti. evaṃ jānantenāvuso, bhikkhunā `codito codakena na  aññenaññaṃ paṭicarissāmi, na bahiddhā kathaṃ apanāmessāmi, na  kopañca dosañca appaccayañca pātukarissāmī'ti cittaṃ uppādetabbaṃ.</p>
              <p>[03] ```yo ^a^M1.0139^ea^ khvāyaṃ puggalo codito codakena apadāne na  sampāyati, ayaṃ me puggalo appiyo amanāpo; ahañceva kho pana  codito codakena apadāne na sampāyeyyaṃ, ahaṃpāssaṃ paresaṃ appiyo  amanāpo'ti. evaṃ jānantenāvuso, bhikkhunā `codito codakena  apadāne sampāyissāmī'ti cittaṃ uppādetabbaṃ.</p>
              <p>[03] ```yo khvāyaṃ puggalo makkhī paḷāsī, ayaṃ me puggalo  appiyo amanāpo; ahañceva kho panassaṃ makkhī paḷāsī, ahaṃpāssaṃ  paresaṃ appiyo amanāpo'ti. evaṃ jānantenāvuso, bhikkhunā  `amakkhī bhavissāmi apaḷāsī'ti cittaṃ uppādetabbaṃ.</p>
              <p>[03] ```yo khvāyaṃ puggalo issukī maccharī, ayaṃ me puggalo  appiyo amanāpo; ahañceva kho panassaṃ ^a^T1.0197^ea^ issukī maccharī,  ahaṃpāssaṃ paresaṃ appiyo amanāpo'ti. evaṃ jānantenāvuso,  bhikkhunā `anissukī bhavissāmi amaccharī'ti cittaṃ uppādetabbaṃ.</p>
              <p>[03] ```yo khvāyaṃ puggalo saṭho māyāvī, ayaṃ me puggalo  appiyo amanāpo; ahañceva kho panassaṃ saṭho māyāvī, ahaṃpāssaṃ  paresaṃ appiyo amanāpo'ti. evaṃ jānantenāvuso, bhikkhunā  `asaṭho bhavissāmi amāyāvī'ti cittaṃ uppādetabbaṃ.</p>
              <p>[03] ```yo khvāyaṃ puggalo thaddho atimānī, ayaṃ me puggalo  appiyo amanāpo; ahañceva kho panassaṃ thaddho atimānī,  ahaṃpāssaṃ paresaṃ appiyo amanāpo'ti. evaṃ jānantenāvuso,  bhikkhunā `atthaddho bhavissāmi anatimānī'ti cittaṃ uppādetabbaṃ.</p>
              <p>[03] ```yo khvāyaṃ puggalo sandiṭṭhiparāmāsī ādhānaggāhī  duppaṭinissaggī, ayaṃ me puggalo appiyo amanāpo; ahañceva kho  panassaṃ sandiṭṭhiparāmāsī ādhānaggāhī duppaṭinissaggī, ahaṃpāssaṃ  paresaṃ appiyo amanāpo'ti. evaṃ jānantenāvuso, bhikkhunā  `asandiṭṭhiparāmāsī bhavissāmi anādhānaggāhī suppaṭinissaggī'ti  cittaṃ uppādetabbaṃ. </p>
              <p>[03] 184^b^.^eb^ ``tatrāvuso ^a^V1.0140^ea^, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi pāpiccho, pāpikānaṃ icchānaṃ  vasaṃ gato'ti? sace, āvuso ^a^M1.0140^ea^, bhikkhu paccavekkhamāno evaṃ jānāti  -- `pāpiccho khomhi, pāpikānaṃ icchānaṃ vasaṃ gato'ti, tenāvuso,  bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno ^a^T1.0198^ea^ evaṃ jānāti -- `na  khomhi pāpiccho, na pāpikānaṃ icchānaṃ vasaṃ gato'ti, tenāvuso,  bhikkhunā teneva pītipāmojjena vihātabbaṃ ahorattānusikkhinā  kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi attukkaṃsako paravambhī'ti? sace,  āvuso, bhikkhu paccavekkhamāno evaṃ jānāti -- `attukkaṃsako  khomhi paravambhī'ti, tenāvuso, bhikkhunā tesaṃyeva pāpakānaṃ  akusalānaṃ dhammānaṃ pahānāya vāyamitabbaṃ. sace panāvuso, bhikkhu  paccavekkhamāno evaṃ jānāti -- `anattukkaṃsako ^a^P1.0099^ea^  khomhi aparavambhī'ti, tenāvuso, bhikkhunā teneva pītipāmojjena  vihātabbaṃ ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi kodhano kodhābhibhūto'ti?  sace, āvuso, bhikkhu paccavekkhamāno evaṃ jānāti -- `kodhano  khomhi kodhābhibhūto'ti, tenāvuso, bhikkhunā tesaṃyeva pāpakānaṃ  akusalānaṃ dhammānaṃ pahānāya vāyamitabbaṃ. sace panāvuso, bhikkhu  paccavekkhamāno evaṃ jānāti -- `na khomhi kodhano  kodhābhibhūto'ti, tenāvuso, bhikkhunā teneva pītipāmojjena vihātabbaṃ  ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi kodhano kodhahetu upanāhī'ti?  sace, āvuso, bhikkhu paccavekkhamāno evaṃ jānāti `kodhano khomhi  kodhahetu upanāhī'ti, tenāvuso, bhikkhunā tesaṃyeva ^a^T1.0199^ea^ pāpakānaṃ  akusalānaṃ dhammānaṃ pahānāya vāyamitabbaṃ. sace panāvuso, bhikkhu  paccavekkhamāno evaṃ jānāti `na khomhi kodhano kodhahetu  upanāhī'ti, tenāvuso, bhikkhunā teneva pītipāmojjena vihātabbaṃ  ahorattānusikkhinā kusalesu dhammesu.</p>
              <p>[03] ``puna ^a^M1.0141^ea^ ^a^V1.0141^ea^ caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi kodhano kodhahetu abhisaṅgī'ti?  sace, āvuso, bhikkhu paccavekkhamāno evaṃ jānāti -- `kodhano  khomhi kodhahetu abhisaṅgī'ti, tenāvuso, bhikkhunā tesaṃyeva  pāpakānaṃ akusalānaṃ dhammānaṃ pahānāya vāyamitabbaṃ. sace panāvuso,  bhikkhu paccavekkhamāno evaṃ jānāti -- `na khomhi kodhano  kodhahetu abhisaṅgī'ti, tenāvuso, bhikkhunā teneva pītipāmojjena  vihātabbaṃ ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi kodhano kodhasāmantā vācaṃ  nicchāretā'ti? sace, āvuso, bhikkhu paccavekkhamāno evaṃ jānāti  -- `kodhano khomhi kodhasāmantā vācaṃ nicchāretā'ti, tenāvuso,  bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno evaṃ jānāti -- `na  khomhi kodhano kodhasāmantā vācaṃ nicchāretā'ti, tenāvuso,  bhikkhunā teneva pītipāmojjena vihātabbaṃ ahorattānusikkhinā  kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi codito codakena codakaṃ ^a^T1.0200^ea^  paṭippharāmī'ti? sace, āvuso, bhikkhu paccavekkhamāno evaṃ  jānāti `codito khomhi codakena codakaṃ paṭippharāmī'ti,  tenāvuso, bhikkhunā tesaṃyeva pāpakānaṃ akusalānaṃ dhammānaṃ pahānāya  vāyamitabbaṃ. sace panāvuso, bhikkhu paccavekkhamāno evaṃ jānāti  -- `codito khomhi codakena codakaṃ nappaṭippharāmī'ti, tenāvuso,  bhikkhunā teneva pītipāmojjena vihātabbaṃ ahorattānusikkhinā  kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi codito codakena codakaṃ  apasādemī'ti? sace, āvuso, bhikkhu paccavekkhamāno evaṃ jānāti  `codito khomhi codakena codakaṃ apasādemī'ti, tenāvuso,  bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno evaṃ jānāti -- `codito  khomhi codakena codakaṃ ^a^M1.0142^ea^ na apasādemī'ti, tenāvuso, bhikkhunā  teneva pītipāmojjena vihātabbaṃ ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi codito codakena codakassa  paccāropemī'ti? sace, āvuso, bhikkhu paccavekkhamāno ^a^V1.0142^ea^ evaṃ jānāti  -- `codito khomhi codakena codakassa paccāropemī'ti, tenāvuso,  bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno evaṃ jānāti -- `codito  khomhi codakena codakassa na paccāropemī'ti, tenāvuso, bhikkhunā  teneva pītipāmojjena ^a^T1.0201^ea^ vihātabbaṃ ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi codito codakena aññenaññaṃ  paṭicarāmi, bahiddhā kathaṃ apanāmemi, kopañca dosañca appaccayañca  pātukaromī'ti? sace, āvuso, bhikkhu paccavekkhamāno evaṃ jānāti  -- `codito khomhi codakena aññenaññaṃ paṭicarāmi, bahiddhā kathaṃ  apanāmemi, kopañca dosañca appaccayañca pātukaromī'ti, tenāvuso,  bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno evaṃ jānāti -- `codito  khomhi codakena na aññenaññaṃ paṭicarāmi, na bahiddhā kathaṃ  apanāmemi, na kopañca dosañca appaccayañca pātukaromī'ti,  tenāvuso, bhikkhunā teneva pītipāmojjena vihātabbaṃ  ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi codito codakena apadāne na  sampāyāmī'ti? sace, āvuso, bhikkhu paccavekkhamāno evaṃ jānāti  -- `codito khomhi codakena apadāne na sampāyāmī'ti, tenāvuso,  bhikkhunā tesaṃyeva pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno evaṃ jānāti -- `codito  khomhi codakena apadāne sampāyāmī'ti, tenāvuso, bhikkhunā teneva  pītipāmojjena vihātabbaṃ ahorattānusikkhinā kusalesu dhammesu.</p>
              <p>[03] ``puna ^a^M1.0143^ea^ caparaṃ ^a^T1.0202^ea^, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi makkhī paḷāsī'ti? sace,  āvuso, bhikkhu paccavekkhamāno evaṃ jānāti -- `makkhī khomhi  paḷāsī'ti, tenāvuso, bhikkhunā tesaṃyeva pāpakānaṃ akusalānaṃ  dhammānaṃ pahānāya vāyamitabbaṃ. sace panāvuso, bhikkhu  paccavekkhamāno evaṃ jānāti -- `amakkhī khomhi apaḷāsī'ti,  tenāvuso, bhikkhunā teneva pītipāmojjena vihātabbaṃ  ahorattānusikkhinā kusalesu dhammesu.</p>
              <p>[03] ``puna ^a^V1.0143^ea^ caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi issukī maccharī'ti? sace,  āvuso, bhikkhu paccavekkhamāno evaṃ jānāti -- `issukī khomhi  maccharī'ti, tenāvuso, bhikkhunā tesaṃyeva pāpakānaṃ akusalānaṃ  dhammānaṃ pahānāya vāyamitabbaṃ. sace panāvuso, bhikkhu  paccavekkhamāno evaṃ jānāti -- `anissukī khomhi amaccharī'ti,  tenāvuso, bhikkhunā teneva pītipāmojjena vihātabbaṃ  ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi saṭho māyāvī'ti? sace, āvuso,  bhikkhu paccavekkhamāno evaṃ jānāti -- `saṭho khomhi māyāvī'ti,  tenāvuso, bhikkhunā tesaṃyeva pāpakānaṃ akusalānaṃ dhammānaṃ pahānāya  vāyamitabbaṃ. sace panāvuso, bhikkhu paccavekkhamāno evaṃ jānāti  -- `asaṭho khomhi amāyāvī'ti, tenāvuso, bhikkhunā teneva  pītipāmojjena vihātabbaṃ ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ ^a^T1.0203^ea^ -- `kiṃ nu khomhi thaddho atimānī'ti? sace,  āvuso, bhikkhu paccavekkhamāno evaṃ jānāti -- `thaddho khomhi  atimānī'ti, tenāvuso, bhikkhunā tesaṃyeva pāpakānaṃ akusalānaṃ  dhammānaṃ pahānāya vāyamitabbaṃ. sace panāvuso, bhikkhu  paccavekkhamāno evaṃ jānāti -- `atthaddho khomhi anatimānī'ti,  tenāvuso, bhikkhunā teneva pītipāmojjena vihātabbaṃ  ahorattānusikkhinā kusalesu dhammesu.</p>
              <p>[03] ``puna caparaṃ, āvuso, bhikkhunā attanāva attānaṃ evaṃ  paccavekkhitabbaṃ -- `kiṃ nu khomhi sandiṭṭhiparāmāsī ādhānaggāhī  duppaṭinissaggī'ti? sace, āvuso ^a^M1.0144^ea^, bhikkhu paccavekkhamāno evaṃ  jānāti -- `sandiṭṭhiparāmāsī khomhi ādhānaggāhī  duppaṭinissaggī'ti, tenāvuso, bhikkhunā ^a^P1.0100^ea^ tesaṃyeva  pāpakānaṃ akusalānaṃ dhammānaṃ pahānāya vāyamitabbaṃ. sace panāvuso,  bhikkhu paccavekkhamāno evaṃ jānāti -- `asandiṭṭhiparāmāsī khomhi  anādhānaggāhī suppaṭinissaggī'ti, tenāvuso, bhikkhunā teneva  pītipāmojjena vihātabbaṃ ahorattānusikkhinā kusalesu dhammesu.</p>
              <p>[03] ``sace ^a^V1.0144^ea^, āvuso, bhikkhu paccavekkhamāno sabbepime pāpake  akusale dhamme appahīne attani samanupassati, tenāvuso, bhikkhunā  sabbesaṃyeva imesaṃ pāpakānaṃ akusalānaṃ dhammānaṃ pahānāya vāyamitabbaṃ.  sace panāvuso, bhikkhu paccavekkhamāno sabbepime pāpake akusale  dhamme pahīne attani samanupassati, tenāvuso, bhikkhunā teneva  pītipāmojjena vihātabbaṃ, ahorattānusikkhinā kusalesu dhammesu.</p>
              <p>[03] ``seyyathāpi, āvuso, itthī ^a^T1.0204^ea^ vā puriso vā, daharo yuvā  maṇḍanajātiko, ādāse vā parisuddhe pariyodāte, acche vā udakapatte,  sakaṃ mukhanimittaṃ paccavekkhamāno, sace tattha passati rajaṃ vā aṅgaṇaṃ  vā, tasseva rajassa vā aṅgaṇassa vā pahānāya vāyamati; no ce  tattha passati rajaṃ vā aṅgaṇaṃ vā, teneva attamano hoti -- `lābhā  vata me, parisuddhaṃ vata me'ti. evameva kho, āvuso, sace bhikkhu  paccavekkhamāno sabbepime pāpake akusale dhamme appahīne attani  samanupassati, tenāvuso, bhikkhunā sabbesaṃyeva imesaṃ pāpakānaṃ  akusalānaṃ dhammānaṃ pahānāya vāyamitabbaṃ. sace panāvuso, bhikkhu  paccavekkhamāno sabbepime pāpake akusale dhamme pahīne attani  samanupassati, tenāvuso, bhikkhunā teneva pītipāmojjena vihātabbaṃ,  ahorattānusikkhinā kusalesu dhammesū''ti.</p>
              <p>[03] idamavocāyasmā mahāmoggallāno. attamanā te bhikkhū  āyasmato mahāmoggallānassa bhāsitaṃ abhinandunti. </p>
              <p>[06] anumānasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. cetokhilasuttaṃ </h3n>
            <h4>
              <h4n> </h4n>
              <p>[03] 185^b^.^eb^ evaṃ ^a^T1.0205^ea^ ^a^M1.0145^ea^ ^a^V1.0145^ea^ ^a^P1.0101^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca --</p>
              <p>[03] ``yassa kassaci, bhikkhave, bhikkhuno pañca cetokhilā  appahīnā, pañca cetasovinibandhā {cetasovinibaddhā (sī0), cetovinibaddhā  (sāratthadīpanīṭīkā)} asamucchinnā, so vatimasmiṃ  dhammavinaye vuddhiṃ virūḷhiṃ vepullaṃ āpajjissatīti -- netaṃ ṭhānaṃ  vijjati.</p>
              <p>[03] ``katamāssa pañca cetokhilā appahīnā honti? idha,  bhikkhave, bhikkhu satthari kaṅkhati vicikicchati nādhimuccati na  sampasīdati. yo so, bhikkhave, bhikkhu satthari kaṅkhati  vicikicchati nādhimuccati na sampasīdati tassa cittaṃ na namati  ātappāya anuyogāya sātaccāya padhānāya. yassa cittaṃ na namati  ātappāya anuyogāya sātaccāya padhānāya, evamassāyaṃ paṭhamo  cetokhilo appahīno hoti.</p>
              <p>[03] ``puna caparaṃ, bhikkhave, bhikkhu dhamme kaṅkhati  vicikicchati nādhimuccati na sampasīdati...pe0... evamassāyaṃ  dutiyo cetokhilo appahīno hoti.</p>
              <p>[03] ``puna caparaṃ, bhikkhave, bhikkhu saṅghe kaṅkhati  vicikicchati nādhimuccati na sampasīdati...pe0... evamassāyaṃ  tatiyo cetokhilo appahīno hoti.</p>
              <p>[03] ``puna caparaṃ, bhikkhave, bhikkhu sikkhāya kaṅkhati  vicikicchati nādhimuccati na sampasīdati. yo so, bhikkhave,  bhikkhu sikkhāya kaṅkhati vicikicchati nādhimuccati na  sampasīdati, tassa cittaṃ na namati ^a^T1.0206^ea^ ātappāya anuyogāya sātaccāya  padhānāya. yassa cittaṃ ^a^V1.0146^ea^ na namati ātappāya anuyogāya sātaccāya  padhānāya, evamassāyaṃ catuttho cetokhilo appahīno hoti.</p>
              <p>[03] ``puna caparaṃ, bhikkhave, bhikkhu sabrahmacārīsu kupito hoti  anattamano āhatacitto khilajāto. yo so, bhikkhave, bhikkhu  sabrahmacārīsu kupito hoti anattamano āhatacitto khilajāto, tassa  cittaṃ na namati ātappāya anuyogāya sātaccāya padhānāya. yassa  cittaṃ na namati ^a^M1.0146^ea^ ātappāya anuyogāya sātaccāya padhānāya,  evamassāyaṃ pañcamo cetokhilo appahīno hoti. imāssa pañca  cetokhilā appahīnā honti. </p>
              <p>[03] 186^b^.^eb^ ``katamāssa pañca cetasovinibandhā  asamucchinnā honti? idha, bhikkhave, bhikkhu kāme avītarāgo {avigatarāgo  (katthaci)}  hoti avigatacchando avigatapemo avigatapipāso avigatapariḷāho  avigatataṇho. yo so, bhikkhave, bhikkhu kāme avītarāgo hoti  avigatacchando avigatapemo avigatapipāso avigatapariḷāho  avigatataṇho, tassa cittaṃ na namati ātappāya anuyogāya sātaccāya  padhānāya. yassa cittaṃ na namati ātappāya anuyogāya sātaccāya  padhānāya, evamassāyaṃ paṭhamo cetasovinibandho asamucchinno hoti.</p>
              <p>[03] ``puna caparaṃ, bhikkhave, bhikkhu kāye avītarāgo  hoti...pe0... evamassāyaṃ dutiyo cetasovinibandho asamucchinno  hoti.</p>
              <p>[03] ``puna ^a^P1.0102^ea^ caparaṃ, bhikkhave, bhikkhu rūpe  avītarāgo hoti...pe0... evamassāyaṃ tatiyo cetasovinibandho  asamucchinno ^a^T1.0207^ea^ hoti.</p>
              <p>[03] ``puna caparaṃ, bhikkhave, bhikkhu yāvadatthaṃ udarāvadehakaṃ  bhuñjitvā seyyasukhaṃ passasukhaṃ middhasukhaṃ anuyutto viharati. yo  so, bhikkhave, bhikkhu yāvadatthaṃ udarāvadehakaṃ bhuñjitvā seyyasukhaṃ  passasukhaṃ middhasukhaṃ anuyutto viharati, tassa cittaṃ na namati  ātappāya anuyogāya sātaccāya padhānāya. yassa cittaṃ na namati  ātappāya anuyogāya sātaccāya padhānāya, evamassāyaṃ catuttho  cetasovinibandho asamucchinno hoti.</p>
              <p>[03] ``puna ^a^V1.0147^ea^ caparaṃ, bhikkhave, bhikkhu aññataraṃ devanikāyaṃ paṇidhāya  brahmacariyaṃ carati -- `imināhaṃ sīlena vā vatena vā tapena vā  brahmacariyena vā devo vā bhavissāmi devaññataro vā'ti. yo so,  bhikkhave, bhikkhu aññataraṃ devanikāyaṃ paṇidhāya brahmacariyaṃ carati --  `imināhaṃ sīlena vā vatena vā tapena vā brahmacariyena vā devo vā  bhavissāmi devaññataro vā'ti, tassa cittaṃ na namati ātappāya  anuyogāya sātaccāya padhānāya ^a^M1.0147^ea^. yassa cittaṃ na namati ātappāya  anuyogāya sātaccāya padhānāya, evamassāyaṃ pañcamo cetasovinibandho  asamucchinno hoti. imāssa pañca cetasovinibandhā asamucchinnā  honti.</p>
              <p>[03] ``yassa kassaci, bhikkhave, bhikkhuno ime pañca cetokhilā  appahīnā, ime pañca cetasovinibandhā asamucchinnā, so vatimasmiṃ  dhammavinaye vuddhiṃ virūḷhiṃ vepullaṃ āpajjissatīti -- netaṃ ṭhānaṃ vijjati. </p>
              <p>[03] 187^b^.^eb^ ``yassa ^a^T1.0208^ea^ kassaci, bhikkhave, bhikkhuno pañca  cetokhilā pahīnā, pañca cetasovinibandhā susamucchinnā, so  vatimasmiṃ dhammavinaye vuddhiṃ virūḷhiṃ vepullaṃ āpajjissatīti --  ṭhānametaṃ vijjati.</p>
              <p>[03] ``katamāssa pañca cetokhilā pahīnā honti? idha,  bhikkhave, bhikkhu satthari na kaṅkhati na vicikicchati  adhimuccati sampasīdati. yo so, bhikkhave, bhikkhu satthari na  kaṅkhati na vicikicchati adhimuccati sampasīdati, tassa cittaṃ  namati ātappāya anuyogāya sātaccāya padhānāya. yassa cittaṃ  namati ātappāya anuyogāya sātaccāya padhānāya, evamassāyaṃ paṭhamo  cetokhilo pahīno hoti.</p>
              <p>[03] ``puna caparaṃ, bhikkhave, bhikkhu dhamme na kaṅkhati na  vicikicchati adhimuccati sampasīdati...pe0... evamassāyaṃ dutiyo  cetokhilo pahīno hoti.</p>
              <p>[03] ``puna caparaṃ, bhikkhave, bhikkhu saṅghe na kaṅkhati na  vicikicchati adhimuccati sampasīdati...pe0... evamassāyaṃ tatiyo  cetokhilo pahīno hoti.</p>
              <p>[03] ``puna caparaṃ, bhikkhave, bhikkhu sikkhāya na kaṅkhati na  vicikicchati adhimuccati sampasīdati...pe0... evamassāyaṃ catuttho  cetokhilo pahīno hoti.</p>
              <p>[03] ``puna ^a^V1.0148^ea^ caparaṃ, bhikkhave, bhikkhu sabrahmacārīsu na kupito  hoti na anattamano {attamano (sī0 pī0)} anāhatacitto akhilajāto. yo so,  bhikkhave, bhikkhu sabrahmacārīsu na kupito hoti na anattamano  anāhatacitto akhilajāto, tassa cittaṃ namati ātappāya ^a^P1.0103^ea^  anuyogāya sātaccāya padhānāya. yassa cittaṃ namati  ātappāya anuyogāya sātaccāya padhānāya, evamassāyaṃ ^a^T1.0209^ea^ pañcamo  cetokhilo pahīno hoti. imāssa pañca cetokhilā pahīnā honti. </p>
              <p>[03] 188^b^.^eb^ ``katamāssa ^a^M1.0148^ea^ pañca cetasovinibandhā  susamucchinnā honti? idha, bhikkhave, bhikkhu kāme vītarāgo hoti  vigatacchando vigatapemo vigatapipāso vigatapariḷāho vigatataṇho.  yo so, bhikkhave, bhikkhu kāme vītarāgo hoti vigatacchando  vigatapemo vigatapipāso vigatapariḷāho vigatataṇho, tassa cittaṃ  namati ātappāya anuyogāya sātaccāya padhānāya. yassa cittaṃ  namati ātappāya anuyogāya sātaccāya padhānāya, evamassāyaṃ paṭhamo  cetasovinibandho susamucchinno hoti.</p>
              <p>[03] ``puna caparaṃ, bhikkhave, bhikkhu kāye vītarāgo  hoti...pe0... rūpe vītarāgo hoti...pe0... na yāvadatthaṃ  udarāvadehakaṃ bhuñjitvā seyyasukhaṃ passasukhaṃ middhasukhaṃ anuyutto  viharati. yo so, bhikkhave, bhikkhu na yāvadatthaṃ udarāvadehakaṃ  bhuñjitvā seyyasukhaṃ passasukhaṃ middhasukhaṃ anuyutto viharati, tassa  cittaṃ namati ātappāya anuyogāya sātaccāya padhānāya. yassa cittaṃ  namati ātappāya anuyogāya sātaccāya padhānāya, evamassāyaṃ catuttho  cetasovinibandho susamucchinno hoti. </p>
              <p>[01] ``puna caparaṃ, bhikkhave, bhikkhu na aññataraṃ  devanikāyaṃ paṇidhāya brahmacariyaṃ carati -- `imināhaṃ sīlena vā  vatena vā tapena vā brahmacariyena vā devo vā bhavissāmi devaññataro ^a^T1.0210^ea^  vā'ti. yo so, bhikkhave, bhikkhu na aññataraṃ devanikāyaṃ  paṇidhāya brahmacariyaṃ carati -- `imināhaṃ sīlena vā vatena vā tapena  vā brahmacariyena vā devo vā bhavissāmi devaññataro vā'ti, tassa  cittaṃ namati ātappāya anuyogāya sātaccāya padhānāya. yassa cittaṃ  namati ātappāya anuyogāya sātaccāya padhānāya, evamassāyaṃ pañcamo  cetasovinibandho susamucchinno hoti. imāssa pañca  cetasovinibandhā susamucchinnā honti.</p>
              <p>[03] ``yassa ^a^V1.0149^ea^ kassaci, bhikkhave, bhikkhuno ime pañca cetokhilā  pahīnā, ime pañca cetasovinibandhā susamucchinnā, so vatimasmiṃ  dhammavinaye vuddhiṃ virūḷhiṃ vepullaṃ āpajjissatīti -- ṭhānametaṃ  vijjati. </p>
              <p>[03] 189^b^.^eb^ ``so chandasamādhipadhānasaṅkhārasamannāgataṃ  iddhipādaṃ bhāveti, vīriyasamādhipadhānasaṅkhārasamannāgataṃ iddhipādaṃ  bhāveti, cittasamādhipadhānasaṅkhārasamannāgataṃ ^a^M1.0149^ea^ iddhipādaṃ bhāveti,  vīmaṃsāsamādhipadhānasaṅkhārasamannāgataṃ iddhipādaṃ bhāveti,  ussoḷhīyeva pañcamī. sa kho so, bhikkhave, evaṃ  ussoḷhīpannarasaṅgasamannāgato ^a^P1.0104^ea^ bhikkhu bhabbo  abhinibbidāya, bhabbo sambodhāya, bhabbo anuttarassa yogakkhemassa  adhigamāya. seyyathāpi, bhikkhave, kukkuṭiyā aṇḍāni aṭṭha vā dasa  vā dvādasa vā. tānassu kukkuṭiyā sammā adhisayitāni sammā  pariseditāni sammā paribhāvitāni. kiñcāpi tassā kukkuṭiyā na  evaṃ icchā uppajjeyya -- `aho vatime kukkuṭapotakā pādanakhasikhāya  vā mukhatuṇḍakena vā aṇḍakosaṃ ^a^T1.0211^ea^ padāletvā sotthinā  abhinibbhijjeyyu'nti. atha kho bhabbāva te kukkuṭapotakā  pādanakhasikhāya vā mukhatuṇḍakena vā aṇḍakosaṃ padāletvā sotthinā  abhinibbhijjituṃ. evameva kho, bhikkhave, evaṃ  ussoḷhipannarasaṅgasamannāgato bhikkhu bhabbo abhinibbidāya, bhabbo  sambodhāya, bhabbo anuttarassa yogakkhemassa adhigamāyā''ti. </p>
              <p>[01] idamavoca bhagavā. attamanā te bhikkhū bhagavato  bhāsitaṃ abhinandunti. </p>
              <p>[06] cetokhilasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. vanapatthasuttaṃ </h3n>
            <h4>
              <h4n> </h4n>
              <p>[03] 190^b^.^eb^ evaṃ ^a^V1.0150^ea^ ^a^T1.0212^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``vanapatthapariyāyaṃ vo,  bhikkhave, desessāmi, taṃ suṇātha, sādhukaṃ manasikarotha,  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca -- </p>
              <p>[03] 191^b^.^eb^ ``idha, bhikkhave, bhikkhu aññataraṃ vanapatthaṃ  upanissāya viharati. tassa taṃ vanapatthaṃ upanissāya viharato  anupaṭṭhitā ceva sati na upaṭṭhāti, asamāhitañca ^a^M1.0150^ea^ cittaṃ na  samādhiyati, aparikkhīṇā ca āsavā na parikkhayaṃ gacchanti,  ananuppattañca anuttaraṃ yogakkhemaṃ nānupāpuṇāti. ye ca kho ime  pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchanti. tena, bhikkhave, bhikkhunā iti  paṭisañcikkhitabbaṃ ^a^P1.0105^ea^ -- `ahaṃ kho imaṃ vanapatthaṃ  upanissāya viharāmi, tassa me imaṃ vanapatthaṃ upanissāya viharato  anupaṭṭhitā ceva sati na upaṭṭhāti, asamāhitañca cittaṃ na  samādhiyati, aparikkhīṇā ca āsavā na parikkhayaṃ gacchanti,  ananuppattañca anuttaraṃ yogakkhemaṃ nānupāpuṇāmi. ye ca kho ime  pabbajitena jīvitaparikkhārā ^a^T1.0213^ea^ samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchantī'ti. tena, bhikkhave, bhikkhunā rattibhāgaṃ  vā divasabhāgaṃ vā tamhā vanapatthā pakkamitabbaṃ, na vatthabbaṃ. </p>
              <p>[03] 192^b^.^eb^ ``idha pana, bhikkhave, bhikkhu aññataraṃ  vanapatthaṃ upanissāya viharati. tassa taṃ vanapatthaṃ upanissāya  viharato anupaṭṭhitā ceva sati na upaṭṭhāti, asamāhitañca cittaṃ na  samādhiyati, aparikkhīṇā ca āsavā na parikkhayaṃ gacchanti,  ananuppattañca anuttaraṃ yogakkhemaṃ nānupāpuṇāti. ye ca kho ime  pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  appakasirena samudāgacchanti. tena ^a^V1.0151^ea^, bhikkhave, bhikkhunā iti  paṭisañcikkhitabbaṃ -- `ahaṃ kho imaṃ vanapatthaṃ upanissāya viharāmi.  tassa me imaṃ vanapatthaṃ upanissāya viharato anupaṭṭhitā ceva sati  na upaṭṭhāti asamāhitañca cittaṃ na samādhiyati, aparikkhīṇā ca  āsavā na parikkhayaṃ gacchanti, ananuppattañca anuttaraṃ yogakkhemaṃ  nānupāpuṇāmi. ye ca kho ime pabbajitena jīvitaparikkhārā  samudānetabbā --  cīvarapiṇḍapātasenāsanagilānappaccayabhesajjaparikkhārā -- te  appakasirena samudāgacchanti. na kho panāhaṃ cīvarahetu agārasmā  anagāriyaṃ pabbajito na piṇḍapātahetu...pe0... na  senāsanahetu...pe0... na gilānappaccayabhesajjaparikkhārahetu agārasmā  anagāriyaṃ pabbajito. atha ca pana me imaṃ ^a^T1.0214^ea^ vanapatthaṃ upanissāya  viharato anupaṭṭhitā ceva sati na upaṭṭhāti, asamāhitañca cittaṃ na  samādhiyati, aparikkhīṇā ca āsavā na parikkhayaṃ gacchanti,  ananuppattañca anuttaraṃ yogakkhemaṃ nānupāpuṇāmī'ti. tena, bhikkhave,  bhikkhunā saṅkhāpi tamhā vanapatthā pakkamitabbaṃ, na vatthabbaṃ. </p>
              <p>[03] 193^b^.^eb^ ``idha ^a^M1.0151^ea^ pana, bhikkhave, bhikkhu aññataraṃ  vanapatthaṃ upanissāya viharati. tassa taṃ vanapatthaṃ upanissāya  viharato anupaṭṭhitā ceva sati upaṭṭhāti, asamāhitañca cittaṃ  samādhiyati, aparikkhīṇā ca āsavā parikkhayaṃ gacchanti,  ananuppattañca anuttaraṃ yogakkhemaṃ anupāpuṇāti. ye ca kho ime  pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā, te kasirena  samudāgacchanti. tena, bhikkhave, bhikkhunā iti paṭisañcikkhitabbaṃ  ^a^P1.0106^ea^ -- `ahaṃ kho imaṃ vanapatthaṃ upanissāya  viharāmi. tassa me imaṃ vanapatthaṃ upanissāya viharato anupaṭṭhitā  ceva sati upaṭṭhāti asamāhitañca cittaṃ samādhiyati, aparikkhīṇā  ca āsavā parikkhayaṃ gacchanti, ananuppattañca anuttaraṃ yogakkhemaṃ  anupāpuṇāmi. ye ca kho ime pabbajitena jīvitaparikkhārā  samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchanti. na kho panāhaṃ cīvarahetu agārasmā  anagāriyaṃ pabbajito, na piṇḍapātahetu...pe0... na  senāsanahetu...pe0... na gilānappaccayabhesajjaparikkhārahetu agārasmā  anagāriyaṃ pabbajito ^a^T1.0215^ea^. atha ca pana me imaṃ vanapatthaṃ upanissāya  viharato anupaṭṭhitā ceva sati upaṭṭhāti, asamāhitañca cittaṃ  samādhiyati, aparikkhīṇā ca āsavā parikkhayaṃ gacchanti,  ananuppattañca anuttaraṃ yogakkhemaṃ anupāpuṇāmī'ti. tena, bhikkhave,  bhikkhunā saṅkhāpi tasmiṃ vanapatthe vatthabbaṃ, na pakkamitabbaṃ. </p>
              <p>[03] 194^b^.^eb^ ``idha ^a^V1.0152^ea^ pana, bhikkhave, bhikkhu aññataraṃ  vanapatthaṃ upanissāya viharati. tassa taṃ vanapatthaṃ upanissāya  viharato anupaṭṭhitā ceva sati upaṭṭhāti, asamāhitañca cittaṃ  samādhiyati, aparikkhīṇā ca āsavā parikkhayaṃ gacchanti,  ananuppattañca anuttaraṃ yogakkhemaṃ anupāpuṇāti. ye ca kho ime  pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  appakasirena samudāgacchanti. tena, bhikkhave, bhikkhunā iti  paṭisañcikkhitabbaṃ -- `ahaṃ kho imaṃ vanapatthaṃ upanissāya viharāmi.  tassa me imaṃ vanapatthaṃ upanissāya viharato anupaṭṭhitā ceva sati  upaṭṭhāti asamāhitañca cittaṃ samādhiyati, aparikkhīṇā ca āsavā  parikkhayaṃ gacchanti, ananuppattañca anuttaraṃ yogakkhemaṃ anupāpuṇāmi.  ye ca kho ime pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  appakasirena samudāgacchantī'ti ^a^M1.0152^ea^. tena, bhikkhave, bhikkhunā  yāvajīvampi tasmiṃ vanapatthe vatthabbaṃ, na pakkamitabbaṃ. </p>
              <p>[03] 195^b^.^eb^ ``idha, bhikkhave, bhikkhu aññataraṃ gāmaṃ  upanissāya viharati ^a^T1.0216^ea^ ...pe0... aññataraṃ nigamaṃ upanissāya  viharati...pe0... aññataraṃ nagaraṃ upanissāya viharati...pe0...  aññataraṃ janapadaṃ upanissāya viharati...pe0... aññataraṃ puggalaṃ  upanissāya viharati. tassa taṃ puggalaṃ upanissāya viharato  anupaṭṭhitā ceva sati na upaṭṭhāti, asamāhitañca cittaṃ na  samādhiyati, aparikkhīṇā ca āsavā na parikkhayaṃ gacchanti,  ananuppattañca anuttaraṃ yogakkhemaṃ nānupāpuṇāti. ye ca kho ime  pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchanti. tena, bhikkhave, bhikkhunā iti  paṭisañcikkhitabbaṃ -- `ahaṃ kho imaṃ puggalaṃ upanissāya viharāmi.  tassa me imaṃ puggalaṃ upanissāya viharato anupaṭṭhitā ceva sati  na upaṭṭhāti, asamāhitañca cittaṃ na samādhiyati, aparikkhīṇā ca  āsavā na parikkhayaṃ gacchanti, ananuppattañca anuttaraṃ yogakkhemaṃ  nānupāpuṇāmi. ye ca kho ime pabbajitena jīvitaparikkhārā  samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchantī'ti. tena, bhikkhave, bhikkhunā rattibhāgaṃ  vā divasabhāgaṃ vā so puggalo anāpucchā pakkamitabbaṃ,  nānubandhitabbo. </p>
              <p>[03] 196^b^.^eb^ ``idha pana, bhikkhave, bhikkhu aññataraṃ  puggalaṃ upanissāya viharati. tassa taṃ ^a^V1.0153^ea^ puggalaṃ upanissāya viharato  anupaṭṭhitā ^a^P1.0107^ea^ ceva sati na upaṭṭhāti, asamāhitañca  cittaṃ na samādhiyati, aparikkhīṇā ca ^a^T1.0217^ea^ āsavā na parikkhayaṃ  gacchanti, ananuppattañca anuttaraṃ yogakkhemaṃ nānupāpuṇāti. ye ca  kho ime pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā, te  appakasirena samudāgacchanti. tena, bhikkhave, bhikkhunā iti  paṭisañcikkhitabbaṃ -- `ahaṃ kho imaṃ puggalaṃ upanissāya viharāmi.  tassa me imaṃ puggalaṃ upanissāya viharato anupaṭṭhitā ceva sati  na upaṭṭhāti, asamāhitañca cittaṃ na samādhiyati, aparikkhīṇā ca  āsavā na parikkhayaṃ gacchanti, ananuppattañca anuttaraṃ yogakkhemaṃ  nānupāpuṇāmi. ye ca kho ime pabbajitena jīvitaparikkhārā  samudānetabbā --  cīvarapiṇḍapātasenāsanagilānappaccayabhesajjaparikkhārā ^a^M1.0153^ea^ -- te  appakasirena samudāgacchanti. na kho panāhaṃ cīvarahetu agārasmā  anagāriyaṃ pabbajito, na piṇḍapātahetu...pe0... na  senāsanahetu...pe0... na gilānappaccayabhesajjaparikkhārahetu agārasmā  anagāriyaṃ pabbajito. atha ca pana me imaṃ puggalaṃ upanissāya  viharato anupaṭṭhitā ceva sati na upaṭṭhāti, asamāhitañca cittaṃ na  samādhiyati, aparikkhīṇā ca āsavā na parikkhayaṃ gacchanti,  ananuppattañca anuttaraṃ yogakkhemaṃ nānupāpuṇāmī'ti. tena, bhikkhave,  bhikkhunā saṅkhāpi so puggalo āpucchā pakkamitabbaṃ,  nānubandhitabbo. </p>
              <p>[03] 197^b^.^eb^ ``idha pana, bhikkhave, bhikkhu aññataraṃ  puggalaṃ upanissāya viharati. tassa taṃ puggalaṃ upanissāya viharato  anupaṭṭhitā ceva sati upaṭṭhāti, asamāhitañca ^a^T1.0218^ea^ cittaṃ samādhiyati,  aparikkhīṇā ca āsavā parikkhayaṃ gacchanti, ananuppattañca anuttaraṃ  yogakkhemaṃ anupāpuṇāti. ye ca kho ime pabbajitena  jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchanti. tena, bhikkhave, bhikkhunā iti  paṭisañcikkhitabbaṃ -- `ahaṃ kho imaṃ puggalaṃ upanissāya viharāmi.  tassa me imaṃ puggalaṃ upanissāya viharato anupaṭṭhitā ceva sati  upaṭṭhāti, asamāhitañca cittaṃ samādhiyati, aparikkhīṇā ca āsavā  parikkhayaṃ gacchanti, ananuppattañca anuttaraṃ yogakkhemaṃ anupāpuṇāmi.  ye ca kho ime pabbajitena jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  kasirena samudāgacchanti. na kho panāhaṃ cīvarahetu agārasmā  anagāriyaṃ pabbajito, na piṇḍapātahetu...pe0... na  senāsanahetu...pe0... na gilānappaccayabhesajjaparikkhārahetu agārasmā  ^a^V1.0154^ea^  anagāriyaṃ pabbajito. atha ca pana me imaṃ puggalaṃ upanissāya  viharato anupaṭṭhitā ceva sati upaṭṭhāti, asamāhitañca cittaṃ  samādhiyati, aparikkhīṇā ca āsavā parikkhayaṃ gacchanti,  ananuppattañca anuttaraṃ yogakkhemaṃ anupāpuṇāmī'ti. tena, bhikkhave,  bhikkhunā saṅkhāpi so puggalo anubandhitabbo, na pakkamitabbaṃ. </p>
              <p>[03] 198^b^.^eb^ ``idha pana, bhikkhave, bhikkhu aññataraṃ  puggalaṃ upanissāya viharati. tassa taṃ puggalaṃ upanissāya viharato  anupaṭṭhitā ceva sati ^a^T1.0219^ea^ upaṭṭhāti, asamāhitañca cittaṃ samādhiyati,  aparikkhīṇā ca āsavā parikkhayaṃ gacchanti ^a^M1.0154^ea^, ananuppattañca anuttaraṃ  yogakkhemaṃ anupāpuṇāti. ye ca kho ime pabbajitena  jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  appakasirena samudāgacchanti. tena, bhikkhave, bhikkhunā iti  paṭisañcikkhitabbaṃ -- `ahaṃ kho imaṃ puggalaṃ upanissāya viharāmi  ^a^P1.0108^ea^. tassa me imaṃ puggalaṃ upanissāya viharato  anupaṭṭhitā ceva sati upaṭṭhāti, asamāhitañca cittaṃ samādhiyati,  aparikkhīṇā ca āsavā parikkhayaṃ gacchanti, ananuppattañca anuttaraṃ  yogakkhemaṃ anupāpuṇāmi. ye ca kho ime pabbajitena  jīvitaparikkhārā samudānetabbā --  cīvarapiṇḍapātasenāsanagilānappaccayabhesajjaparikkhārā -- te  appakasirena samudāgacchantī'ti. tena, bhikkhave, bhikkhunā  yāvajīvampi so puggalo anubandhitabbo, na pakkamitabbaṃ, api  panujjamānenapī''ti {api paṇujjamānenāti (?)}. </p>
              <p>[01] idamavoca bhagavā. attamanā te bhikkhū bhagavato  bhāsitaṃ abhinandunti. </p>
              <p>[06] vanapatthasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. madhupiṇḍikasuttaṃ </h3n>
            <h4>
              <h4n> </h4n>
              <p>[03] 199^b^.^eb^ evaṃ ^a^T1.0220^ea^ ^a^V1.0155^ea^ me sutaṃ -- ekaṃ samayaṃ bhagavā sakkesu  viharati kapilavatthusmiṃ nigrodhārāme. atha kho bhagavā  pubbaṇhasamayaṃ nivāsetvā pattacīvaramādāya kapilavatthuṃ piṇḍāya  pāvisi. kapilavatthusmiṃ piṇḍāya caritvā pacchābhattaṃ  piṇḍapātapaṭikkanto yena mahāvanaṃ tenupasaṅkami divāvihārāya.  mahāvanaṃ ajjhogāhetvā beluvalaṭṭhikāya mūle divāvihāraṃ nisīdi.  daṇḍapāṇipi kho sakko jaṅghāvihāraṃ {jaṅghavihāraṃ (ka0)} anucaṅkamamāno anuvicaramāno  yena mahāvanaṃ tenupasaṅkami. mahāvanaṃ ajjhogāhetvā yena  beluvalaṭṭhikā yena bhagavā tenupasaṅkami; upasaṅkamitvā bhagavatā saddhiṃ  sammodi. sammodanīyaṃ kathaṃ sāraṇīyaṃ vītisāretvā daṇḍamolubbha  ekamantaṃ aṭṭhāsi. ekamantaṃ ṭhito kho daṇḍapāṇi sakko bhagavantaṃ  etadavoca -- ``kiṃvādī samaṇo kimakkhāyī''ti? ``yathāvādī  kho, āvuso, sadevake loke samārake sabrahmake sassamaṇabrāhmaṇiyā  pajāya ^a^M1.0155^ea^ sadevamanussāya na kenaci loke viggayha tiṭṭhati, yathā ca  pana kāmehi visaṃyuttaṃ viharantaṃ taṃ brāhmaṇaṃ akathaṃkathiṃ chinnakukkuccaṃ  bhavābhave vītataṇhaṃ saññā nānusenti -- evaṃvādī kho ahaṃ, āvuso,  evamakkhāyī''ti.</p>
              <p>[03] ``evaṃ vutte daṇḍapāṇi sakko sīsaṃ okampetvā ^a^P1.0109^ea^,  jivhaṃ nillāḷetvā, tivisākhaṃ nalāṭikaṃ ^a^T1.0221^ea^ nalāṭe vuṭṭhāpetvā  daṇḍamolubbha pakkāmi. </p>
              <p>[03] 200^b^.^eb^ atha kho bhagavā sāyanhasamayaṃ paṭisallānā  vuṭṭhito yena nigrodhārāmo tenupasaṅkami; upasaṅkamitvā paññatte āsane  nisīdi. nisajja kho bhagavā bhikkhū āmantesi -- ``idhāhaṃ,  bhikkhave, pubbaṇhasamayaṃ nivāsetvā pattacīvaramādāya kapilavatthuṃ  piṇḍāya pāvisiṃ. kapilavatthusmiṃ piṇḍāya caritvā pacchābhattaṃ  piṇḍapātapaṭikkanto yena mahāvanaṃ tenupasaṅkamiṃ divāvihārāya.  mahāvanaṃ ajjhogāhetvā beluvalaṭṭhikāya mūle divāvihāraṃ nisīdiṃ.  daṇḍapāṇipi kho, bhikkhave, sakko jaṅghāvihāraṃ anucaṅkamamāno  anuvicaramāno yena mahāvanaṃ tenupasaṅkami. mahāvanaṃ ajjhogāhetvā  yena beluvalaṭṭhikā yenāhaṃ tenupasaṅkami; upasaṅkamitvā mayā saddhiṃ  sammodi. sammodanīyaṃ kathaṃ sāraṇīyaṃ vītisāretvā daṇḍamolubbha  ekamantaṃ ^a^V1.0156^ea^ aṭṭhāsi. ekamantaṃ ṭhito kho, bhikkhave, daṇḍapāṇi sakko  maṃ etadavoca -- `kiṃvādī samaṇo kimakkhāyī'ti?</p>
              <p>[03] ``evaṃ vutte ahaṃ, bhikkhave, daṇḍapāṇiṃ sakkaṃ etadavocaṃ --  yathāvādī kho, āvuso, sadevake loke samārake sabrahmake  sassamaṇabrāhmaṇiyā pajāya sadevamanussāya na kenaci loke viggayha  tiṭṭhati, yathā ca pana kāmehi visaṃyuttaṃ viharantaṃ taṃ brāhmaṇaṃ  akathaṃkathiṃ chinnakukkuccaṃ bhavābhave vītataṇhaṃ saññā nānusenti -- evaṃvādī  kho ahaṃ, āvuso, evamakkhāyī''ti. ``evaṃ vutte bhikkhave,  daṇḍapāṇi sakko sīsaṃ ^a^T1.0222^ea^ okampetvā, jivhaṃ nillāḷetvā, tivisākhaṃ  nalāṭikaṃ nalāṭe vuṭṭhāpetvā daṇḍamolubbha pakkāmī''ti. </p>
              <p>[03] 201^b^.^eb^ evaṃ vutte aññataro bhikkhu bhagavantaṃ etadavoca  -- ``kiṃvādī pana, bhante, bhagavā sadevake loke samārake sabrahmake  sassamaṇabrāhmaṇiyā pajāya sadevamanussāya na kenaci loke viggayha  tiṭṭhati? kathañca pana, bhante, bhagavantaṃ kāmehi visaṃyuttaṃ viharantaṃ taṃ ^a^M1.0156^ea^  brāhmaṇaṃ akathaṃkathiṃ chinnakukkuccaṃ bhavābhave vītataṇhaṃ saññā  nānusentī''ti? ``yatonidānaṃ, bhikkhu, purisaṃ papañcasaññāsaṅkhā  samudācaranti. ettha ce natthi abhinanditabbaṃ abhivaditabbaṃ  ajjhositabbaṃ. esevanto rāgānusayānaṃ, esevanto paṭighānusayānaṃ,  esevanto diṭṭhānusayānaṃ ^a^P1.0110^ea^, esevanto  vicikicchānusayānaṃ, esevanto mānānusayānaṃ, esevanto  bhavarāgānusayānaṃ, esevanto avijjānusayānaṃ, esevanto  daṇḍādāna-satthādāna-kalaha-viggaha-vivāda-tuvaṃtuvaṃ-pesuñña-musāvādānaṃ.  etthete pāpakā akusalā dhammā aparisesā nirujjhantī'ti.  idamavoca bhagavā. idaṃ vatvāna sugato uṭṭhāyāsanā vihāraṃ pāvisi. </p>
              <p>[03] 202^b^.^eb^ atha kho tesaṃ bhikkhūnaṃ acirapakkantassa  bhagavato etadahosi -- ``idaṃ kho no, āvuso, bhagavā saṃkhittena  uddesaṃ uddisitvā, vitthārena atthaṃ avibhajitvā, uṭṭhāyāsanā vihāraṃ  paviṭṭho -- `yatonidānaṃ, bhikkhu, purisaṃ papañcasaññāsaṅkhā  samudācaranti. ettha ce natthtththi abhinanditabbaṃ ^a^T1.0223^ea^ abhivaditabbaṃ  ajjhositabbaṃ. esevanto rāgānusayānaṃ...pe0... etthete pāpakā  akusalā dhammā aparisesā nirujjhantī'ti ^a^V1.0157^ea^. ko nu  kho imassa bhagavatā saṃkhittena uddesassa uddiṭṭhassa vitthārena atthaṃ  avibhattassa vitthārena atthaṃ vibhajeyyā''ti? atha kho tesaṃ  bhikkhūnaṃ etadahosi -- ``ayaṃ kho āyasmā mahākaccāno satthu ceva  saṃvaṇṇito sambhāvito ca viññūnaṃ sabrahmacārīnaṃ. pahoti cāyasmā  mahākaccāno imassa bhagavatā saṃkhittena uddesassa uddiṭṭhassa vitthārena  atthaṃ avibhattassa vitthārena atthaṃ vibhajituṃ. yaṃnūna mayaṃ yenāyasmā  mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ  etamatthaṃ paṭipuccheyyāmā''ti.</p>
              <p>[03] atha kho te bhikkhū yenāyasmā mahākaccāno tenupasaṅkamiṃsu;  upasaṅkamitvā āyasmatā mahākaccānena saddhiṃ sammodiṃsu.  sammodanīyaṃ kathaṃ sāraṇīyaṃ vītisāretvā ekamantaṃ nisīdiṃsu.  ekamantaṃ nisinnā kho te bhikkhū āyasmantaṃ mahākaccānaṃ etadavocuṃ  -- ``idaṃ kho no, āvuso kaccāna, bhagavā saṃkhittena uddesaṃ  uddisitvā vitthārena atthaṃ avibhajitvā uṭṭhāyāsanā vihāraṃ paviṭṭho  -- `yatonidānaṃ, bhikkhu, purisaṃ papañcasaññāsaṅkhā samudācaranti.  ettha ce natthi abhinanditabbaṃ abhivaditabbaṃ ajjhositabbaṃ.  esevanto ^a^M1.0157^ea^ rāgānusayānaṃ...pe0...  etthete pāpakā akusalā dhammā aparisesā nirujjhantī'ti. tesaṃ  no, āvuso kaccāna, amhākaṃ acirapakkantassa bhagavato etadahosi --  `idaṃ kho no, āvuso, bhagavā saṃkhittena uddesaṃ uddisitvā vitthārena  atthaṃ avibhajitvā uṭṭhāyāsanā vihāraṃ paviṭṭho -- ``yatonidānaṃ,  bhikkhu, purisaṃ papañcasaññāsaṅkhā samudācaranti. ettha ^a^T1.0224^ea^ ce natthi  abhinanditabbaṃ abhivaditabbaṃ ajjhositabbaṃ. esevanto  rāgānusayānaṃ...pe0...  etthete pāpakā akusalā dhammā aparisesā nirujjhantī''ti. ko nu  kho imassa bhagavatā saṃkhittena uddesassa uddiṭṭhassa vitthārena atthaṃ  avibhattassa vitthārena atthaṃ vibhajeyyāti? tesaṃ no, āvuso  kaccāna, amhākaṃ etadahosi -- `ayaṃ kho āyasmā mahākaccāno  satthu ceva saṃvaṇṇito sambhāvito ca viññūnaṃ sabrahmacārīnaṃ, pahoti  ^a^P1.0111^ea^ cāyasmā mahākaccāno imassa bhagavatā saṃkhittena ^a^V1.0158^ea^   uddesassa uddiṭṭhassa vitthārena atthaṃ avibhattassa vitthārena atthaṃ  vibhajituṃ. yaṃnūna mayaṃ yenāyasmā mahākaccāno tenupasaṅkameyyāma;  upasaṅkamitvā āyasmantaṃ mahākaccānaṃ etamatthaṃ paṭipuccheyyāmā'ti.  vibhajatāyasmā mahākaccāno''ti. </p>
              <p>[03] 203^b^.^eb^ ``seyyathāpi, āvuso, puriso sāratthiko  sāragavesī sārapariyesanaṃ caramāno mahato rukkhassa tiṭṭhato sāravato  atikkammeva mūlaṃ, atikkamma khandhaṃ, sākhāpalāse sāraṃ pariyesitabbaṃ  maññeyya; evaṃsampadamidaṃ āyasmantānaṃ satthari sammukhībhūte, taṃ  bhagavantaṃ atisitvā ^a^T1.0225^ea^, amhe etamatthaṃ paṭipucchitabbaṃ maññatha. so  hāvuso, bhagavā jānaṃ jānāti, passaṃ passati, cakkhubhūto ñāṇabhūto  dhammabhūto brahmabhūto, vattā pavattā, atthassa ninnetā, amatassa dātā,  dhammassāmī tathāgato. so ceva panetassa kālo ahosi, yaṃ  bhagavantaṃyeva etamatthaṃ paṭipuccheyyātha. yathā vo bhagavā byākareyya  tathā naṃ dhāreyyāthā''ti. ``addhāvuso kaccāna, bhagavā jānaṃ jānāti,  passaṃ passati, cakkhubhūto ñāṇabhūto dhammabhūto brahmabhūto, vattā pavattā,  atthassa ninnetā, amatassa dātā, dhammassāmī tathāgato. so ceva  panetassa kālo ahosi, yaṃ bhagavantaṃyeva etamatthaṃ paṭipuccheyyāma.  yathā no bhagavā byākareyya tathā naṃ dhāreyyāma. api cāyasmā  mahākaccāno satthu ceva saṃvaṇṇito sambhāvito ca viññūnaṃ  sabrahmacārīnaṃ, pahoti ^a^M1.0158^ea^ cāyasmā mahākaccāno imassa bhagavatā  saṃkhittena uddesassa uddiṭṭhassa vitthārena atthaṃ avibhattassa vitthārena  atthaṃ vibhajituṃ. vibhajatāyasmā mahākaccāno agaruṃ katvā''ti {agarukatvā (sī0),  agarukaritvā (syā0 pī0)}.  ``tena hāvuso, suṇātha, sādhukaṃ manasikarotha, bhāsissāmī''ti.  ``evamāvuso''ti kho te bhikkhū āyasmato mahākaccānassa  paccassosuṃ. āyasmā mahākaccāno etadavoca -- </p>
              <p>[03] 204^b^.^eb^ ``yaṃ kho no, āvuso, bhagavā saṃkhittena  uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ  paviṭṭho -- `yatonidānaṃ, bhikkhu, purisaṃ papañcasaññāsaṅkhā  samudācaranti ^a^T1.0226^ea^. ettha ce natthi abhinanditabbaṃ abhivaditabbaṃ  ajjhositabbaṃ, esevanto rāgānusayānaṃ...pe0... etthete pāpakā  akusalā dhammā aparisesā nirujjhantī'ti, imassa kho ahaṃ,  āvuso, bhagavatā saṃkhittena uddesassa uddiṭṭhassa vitthārena atthaṃ  avibhattassa evaṃ vitthārena atthaṃ ājānāmi --</p>
              <p>[03] ``cakkhuñcāvuso, paṭicca rūpe ca uppajjati cakkhuviññāṇaṃ,  tiṇṇaṃ saṅgati phasso, phassapaccayā ^a^V1.0159^ea^ vedanā, yaṃ vedeti taṃ sañjānāti  ^a^P1.0112^ea^, yaṃ sañjānāti taṃ vitakketi, yaṃ vitakketi taṃ  papañceti, yaṃ papañceti tatonidānaṃ purisaṃ papañcasaññāsaṅkhā  samudācaranti atītānāgatapaccuppannesu cakkhuviññeyyesu rūpesu.  sotañcāvuso, paṭicca sadde ca uppajjati sotaviññāṇaṃ...pe0...  ghānañcāvuso, paṭicca gandhe ca uppajjati ghānaviññāṇaṃ...pe0...  jivhañcāvuso, paṭicca rase ca uppajjati jivhāviññāṇaṃ...pe0...   kāyañcāvuso, paṭicca phoṭṭhabbe ca uppajjati kāyaviññāṇaṃ...pe0...  manañcāvuso,  paṭicca dhamme ca uppajjati manoviññāṇaṃ, tiṇṇaṃ saṅgati phasso,  phassapaccayā vedanā, yaṃ vedeti taṃ sañjānāti, yaṃ sañjānāti taṃ  vitakketi, yaṃ vitakketi taṃ papañceti, yaṃ papañceti tatonidānaṃ purisaṃ  papañcasaññāsaṅkhā samudācaranti atītānāgatapaccuppannesu  manoviññeyyesu dhammesu. </p>
              <p>[01] ``so vatāvuso, cakkhusmiṃ sati rūpe sati  cakkhuviññāṇe sati phassapaññattiṃ paññāpessatīti -- ṭhānametaṃ  vijjati. phassapaññattiyā sati vedanāpaññattiṃ paññāpessatīti --  ṭhānametaṃ vijjati. vedanāpaññattiyā sati saññāpaññattiṃ  paññāpessatīti -- ṭhānametaṃ vijjati. saññāpaññattiyā sati ^a^M1.0159^ea^  vitakkapaññattiṃ paññāpessatīti -- ṭhānametaṃ vijjati.  vitakkapaññattiyā sati papañcasaññāsaṅkhāsamudācaraṇapaññattiṃ  paññāpessatīti -- ṭhānametaṃ vijjati. so vatāvuso, sotasmiṃ sati  sadde sati...pe0... ^a^V1.0160^ea^ ^a^T1.0227^ea^ ghānasmiṃ sati gandhe sati...pe0...   jivhāya sati rase sati...pe0... kāyasmiṃ sati phoṭṭhabbe sati...pe0...   manasmiṃ sati dhamme sati manoviññāṇe sati  phassapaññattiṃ paññāpessatīti -- ṭhānametaṃ vijjati. phassapaññattiyā  sati vedanāpaññattiṃ paññāpessatīti -- ṭhānametaṃ vijjati.  vedanāpaññattiyā sati saññāpaññattiṃ paññāpessatīti -- ṭhānametaṃ  vijjati. saññāpaññattiyā sati vitakkapaññattiṃ paññāpessatīti --  ṭhānametaṃ vijjati. vitakkapaññattiyā sati  papañcasaññāsaṅkhāsamudācaraṇapaññattiṃ paññāpessatīti -- ṭhānametaṃ  vijjati. </p>
              <p>[01] ``so vatāvuso, cakkhusmiṃ asati rūpe asati  cakkhuviññāṇe asati phassapaññattiṃ paññāpessatīti -- netaṃ ṭhānaṃ  vijjati. phassapaññattiyā asati vedanāpaññattiṃ paññāpessatīti --  netaṃ ṭhānaṃ vijjati. vedanāpaññattiyā asati saññāpaññattiṃ  paññāpessatīti -- netaṃ ṭhānaṃ vijjati. saññāpaññattiyā asati  vitakkapaññattiṃ paññāpessatīti -- netaṃ ṭhānaṃ vijjati.  vitakkapaññattiyā asati papañcasaññāsaṅkhāsamudācaraṇapaññattiṃ  paññāpessatīti -- netaṃ ṭhānaṃ vijjati. so vatāvuso, sotasmiṃ ^a^T1.0229^ea^  asati sadde asati...pe0... ghānasmiṃ asati gandhe asati...pe0...  jivhāya asati rase asati...pe0... kāyasmiṃ asati phoṭṭhabbe  asati...pe0... manasmiṃ asati dhamme asati manoviññāṇe ^a^V1.0161^ea^ asati  phassapaññattiṃ paññāpessatīti -- netaṃ ṭhānaṃ vijjati.  phassapaññattiyā asati vedanāpaññattiṃ paññāpessatīti -- netaṃ ṭhānaṃ  vijjati. vedanāpaññattiyā asati saññāpaññattiṃ paññāpessatīti --  netaṃ ṭhānaṃ vijjati. saññāpaññattiyā asati vitakkapaññattiṃ  paññāpessatīti -- netaṃ ṭhānaṃ vijjati. vitakkapaññattiyā asati  papañcasaññāsaṅkhāsamudācaraṇapaññattiṃ paññāpessatīti -- netaṃ ṭhānaṃ  vijjati.</p>
              <p>[03] ``yaṃ kho no, āvuso, bhagavā saṃkhittena ^a^P1.0113^ea^  uddesaṃ uddisitvā vitthārena atthaṃ avibhajitvā uṭṭhāyāsanā vihāraṃ  paviṭṭho -- `yatonidānaṃ, bhikkhu, purisaṃ papañcasaññāsaṅkhā  samudācaranti ettha ce natthi abhinanditabbaṃ abhivaditabbaṃ  ajjhositabbaṃ esevanto rāgānusayānaṃ...pe0... etthete pāpakā  akusalā dhammā aparisesā nirujjhantī'ti, imassa kho ahaṃ,  āvuso, bhagavatā ^a^M1.0160^ea^ saṃkhittena uddesassa uddiṭṭhassa vitthārena atthaṃ  avibhattassa evaṃ vitthārena atthaṃ ājānāmi. ākaṅkhamānā ca pana  tumhe āyasmanto bhagavantaṃyeva upasaṅkamitvā etamatthaṃ paṭipuccheyyātha.  yathā no bhagavā byākaroti tathā naṃ dhāreyyāthā''ti. </p>
              <p>[03] 205^b^.^eb^ atha kho te bhikkhū āyasmato mahākaccānassa  bhāsitaṃ abhinanditvā anumoditvā uṭṭhāyāsanā yena bhagavā  tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ nisinnā kho te bhikkhū bhagavantaṃ etadavocuṃ  -- ``yaṃ kho no, bhante, bhagavā saṃkhittena uddesaṃ uddisitvā  vitthārena atthaṃ avibhajitvā uṭṭhāyāsanā vihāraṃ paviṭṭho --  `yatonidānaṃ, bhikkhu, purisaṃ papañcasaññāsaṅkhā samudācaranti.  ettha ce natthi abhinanditabbaṃ abhivaditabbaṃ ajjhositabbaṃ.  esevanto rāgānusayānaṃ...pe0...  etthete pāpakā akusalā dhammā aparisesā nirujjhantī'ti. tesaṃ  no, bhante, amhākaṃ acirapakkantassa bhagavato etadahosi -- `idaṃ  kho no, āvuso, bhagavā saṃkhittena uddesaṃ uddisitvā vitthārena atthaṃ  avibhajitvā uṭṭhāyāsanā vihāraṃ paviṭṭho -- ``yatonidānaṃ, bhikkhu,  purisaṃ papañcasaññāsaṅkhā samudācaranti. ettha ce natthi  abhinanditabbaṃ abhivaditabbaṃ ajjhositabbaṃ. esevanto  rāgānusayānaṃ, esevanto paṭighānusayānaṃ, esevanto diṭṭhānusayānaṃ,  esevanto vicikicchānusayānaṃ, esevanto mānānusayānaṃ, esevanto  bhavarāgānusayānaṃ ^a^V1.0162^ea^, esevanto avijjānusayānaṃ, esevanto  daṇḍādāna-satthādāna-kalaha-viggaha-vivādatuvaṃtuvaṃ-pesuñña-musāvādānaṃ.  etthete pāpakā akusalā dhammā aparisesā nirujjhantī''ti. ko nu  kho imassa bhagavatā saṃkhittena uddesassa uddiṭṭhassa vitthārena atthaṃ  avibhattassa vitthārena atthaṃ vibhajeyyā'ti? tesaṃ no, bhante, amhākaṃ  etadahosi -- `ayaṃ kho āyasmā mahākaccāno satthu ceva  saṃvaṇṇito sambhāvito ca viññūnaṃ sabrahmacārīnaṃ, pahoti cāyasmā  mahākaccāno ^a^T1.0230^ea^ imassa bhagavatā saṃkhittena uddesassa uddiṭṭhassa vitthārena  atthaṃ avibhattassa vitthārena atthaṃ vibhajituṃ, yaṃnūna mayaṃ yenāyasmā  mahākaccāno tenupasaṅkameyyāma; upasaṅkamitvā āyasmantaṃ mahākaccānaṃ  etamatthaṃ paṭipuccheyyāmā'ti. atha kho mayaṃ, bhante, yenāyasmā  mahākaccāno tenupasaṅkamimha; upasaṅkamitvā āyasmantaṃ ^a^M1.0161^ea^ mahākaccānaṃ  ^a^P1.0114^ea^ etamatthaṃ paṭipucchimha. tesaṃ no, bhante,  āyasmatā mahākaccānena imehi ākārehi imehi padehi imehi  byañjanehi attho vibhatto''ti. ``paṇḍito, bhikkhave, mahākaccāno;  mahāpañño, bhikkhave, mahākaccāno. maṃ cepi tumhe, bhikkhave,  etamatthaṃ paṭipuccheyyātha, ahampi taṃ evamevaṃ byākareyyaṃ yathā taṃ  mahākaccānena byākataṃ. eso cevetassa attho. evañca {evemeva ca (ka0)} naṃ  dhārethā''ti.</p>
              <p>[03] evaṃ vutte āyasmā ānando bhagavantaṃ etadavoca --  ``seyyathāpi, bhante, puriso jighacchādubbalyapareto madhupiṇḍikaṃ  adhigaccheyya, so yato yato sāyeyya, labhetheva sādurasaṃ asecanakaṃ.  evameva kho, bhante, cetaso bhikkhu dabbajātiko, yato yato imassa  dhammapariyāyassa paññāya atthaṃ upaparikkheyya, labhetheva attamanataṃ,  labhetheva cetaso pasādaṃ. ko nāmo ayaṃ {ko nāmāyaṃ (syā0)}, bhante, dhammapariyāyo''ti?  ``tasmātiha tvaṃ, ānanda, imaṃ dhammapariyāyaṃ madhupiṇḍikapariyāyo  tveva naṃ dhārehī''ti.</p>
              <p>[03] idamavoca ^a^T1.0231^ea^ bhagavā. attamano āyasmā ānando bhagavato  bhāsitaṃ abhinandīti. </p>
              <p>[06] madhupiṇḍikasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. dvedhāvitakkasuttaṃ </h3n>
            <h4>
              <h4n> </h4n>
              <p>[03] 206^b^.^eb^ evaṃ ^a^V1.0163^ea^ ^a^T1.0232^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``pubbeva me, bhikkhave, sambodhā anabhisambuddhassa  bodhisattasseva sato etadahosi -- `yaṃnūnāhaṃ dvidhā katvā dvidhā  katvā vitakke vihareyya'nti. so kho ahaṃ, bhikkhave, yo cāyaṃ  kāmavitakko yo ca byāpādavitakko yo ca vihiṃsāvitakko -- imaṃ  ekaṃ bhāgamakāsiṃ ^a^M1.0162^ea^; yo cāyaṃ nekkhammavitakko yo ca  abyāpādavitakko yo ca avihiṃsāvitakko -- imaṃ dutiyaṃ bhāgamakāsiṃ. </p>
              <p>[03] 207^b^.^eb^ ``tassa mayhaṃ, bhikkhave, evaṃ appamattassa  ātāpino pahitattassa viharato uppajjati ^a^P1.0115^ea^  kāmavitakko. so evaṃ pajānāmi -- `uppanno kho me ayaṃ  kāmavitakko. so ca kho attabyābādhāyapi saṃvattati,  parabyābādhāyapi saṃvattati, ubhayabyābādhāyapi saṃvattati,  paññānirodhiko vighātapakkhiko anibbānasaṃvattaniko'  {anibbānasaṃvattaniko''ti (?)}.  `attabyābādhāya saṃvattatī'tipi me, bhikkhave, paṭisañcikkhato  abbhatthaṃ gacchati; `parabyābādhāya saṃvattatī'tipi me, bhikkhave,  paṭisañcikkhato abbhatthaṃ gacchati; `ubhayabyābādhāya saṃvattatī'tipi  me, bhikkhave, paṭisañcikkhato abbhatthaṃ gacchati; ^a^T1.0233^ea^ `paññānirodhiko  vighātapakkhiko anibbānasaṃvattaniko'tipi me, bhikkhave,  paṭisañcikkhato abbhatthaṃ gacchati. so kho ahaṃ, bhikkhave,  uppannuppannaṃ kāmavitakkaṃ pajahameva {atītakālikakiriyāpadāniyeva} vinodameva  {atītakālikakiriyāpadāniyeva} byantameva {byanteva (sī0  syā0 pī0)} naṃ akāsiṃ. </p>
              <p>[03] 208^b^.^eb^ ``tassa mayhaṃ, bhikkhave, evaṃ appamattassa  ātāpino pahitattassa viharato uppajjati byāpādavitakko...pe0...  uppajjati vihiṃsāvitakko. so evaṃ pajānāmi -- `uppanno kho me  ayaṃ vihiṃsāvitakko. so ca kho attabyābādhāyapi saṃvattati,  parabyābādhāyapi ^a^V1.0164^ea^ saṃvattati, ubhayabyābādhāyapi saṃvattati,  paññānirodhiko vighātapakkhiko anibbānasaṃvattaniko'.  `attabyābādhāya saṃvattatī'tipi me, bhikkhave, paṭisañcikkhato  abbhatthaṃ gacchati; `parabyābādhāya saṃvattatī'tipi me, bhikkhave,  paṭisañcikkhato abbhatthaṃ gacchati; `ubhayabyābādhāya saṃvattatī'tipi  me, bhikkhave, paṭisañcikkhato abbhatthaṃ gacchati; `paññānirodhiko  vighātapakkhiko anibbānasaṃvattaniko'tipi me, bhikkhave,  paṭisañcikkhato abbhatthaṃ gacchati. so kho ahaṃ, bhikkhave,  uppannuppannaṃ vihiṃsāvitakkaṃ pajahameva vinodameva byantameva naṃ akāsiṃ.</p>
              <p>[03] ``yaññadeva, bhikkhave, bhikkhu bahulamanuvitakketi  anuvicāreti, tathā tathā nati hoti cetaso. kāmavitakkaṃ ce,  bhikkhave, bhikkhu bahulamanuvitakketi ^a^M1.0163^ea^ anuvicāreti, pahāsi  nekkhammavitakkaṃ, kāmavitakkaṃ bahulamakāsi, tassa taṃ ^a^T1.0234^ea^ kāmavitakkāya  cittaṃ namati. byāpādavitakkaṃ ce, bhikkhave...pe0... vihiṃsāvitakkaṃ  ce, bhikkhave, bhikkhu bahulamanuvitakketi anuvicāreti, pahāsi  avihiṃsāvitakkaṃ, vihiṃsāvitakkaṃ bahulamakāsi, tassa taṃ  vihiṃsāvitakkāya cittaṃ namati. seyyathāpi, bhikkhave, vassānaṃ  pacchime māse saradasamaye kiṭṭhasambādhe gopālako gāvo rakkheyya.  so tā gāvo tato tato daṇḍena ākoṭeyya paṭikoṭeyya sannirundheyya  sannivāreyya. taṃ kissa hetu? passati hi so, bhikkhave,  gopālako tatonidānaṃ vadhaṃ vā bandhanaṃ vā jāniṃ vā garahaṃ vā.  evameva kho ahaṃ, bhikkhave, addasaṃ akusalānaṃ dhammānaṃ ādīnavaṃ  okāraṃ saṃkilesaṃ, kusalānaṃ dhammānaṃ nekkhamme ānisaṃsaṃ vodānapakkhaṃ. </p>
              <p>[03] 209^b^.^eb^ ``tassa ^a^P1.0116^ea^ mayhaṃ, bhikkhave,  evaṃ appamattassa ātāpino pahitattassa viharato uppajjati  nekkhammavitakko. so evaṃ pajānāmi -- `uppanno kho me ayaṃ  nekkhammavitakko. so ca kho nevattabyābādhāya saṃvattati, na  parabyābādhāya saṃvattati, na ubhayabyābādhāya saṃvattati, paññāvuddhiko  avighātapakkhiko nibbānasaṃvattaniko'. rattiṃ cepi naṃ, bhikkhave,  anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi.  divasaṃ cepi naṃ, bhikkhave, anuvitakkeyyaṃ anuvicāreyyaṃ, neva  tatonidānaṃ bhayaṃ samanupassāmi. rattindivaṃ cepi naṃ, bhikkhave,  anuvitakkeyyaṃ anuvicāreyyaṃ, neva tatonidānaṃ bhayaṃ samanupassāmi.  api ca kho me aticiraṃ anuvitakkayato anuvicārayato kāyo  kilameyya ^a^V1.0165^ea^. kāye kilante {kilamante (ka0)} cittaṃ ^a^T1.0235^ea^ ūhaññeyya. ūhate citte ārā  cittaṃ samādhimhāti. so kho ahaṃ, bhikkhave, ajjhattameva cittaṃ  saṇṭhapemi sannisādemi ekodiṃ karomi {ekodi karomi (pī0)} samādahāmi. taṃ kissa hetu?  `mā me cittaṃ ūhaññī'ti {ugghāṭīti (syā0 ka0), ūhanīti (pī0)}. </p>
              <p>[03] 210^b^.^eb^ ``tassa mayhaṃ, bhikkhave, evaṃ appamattassa  ātāpino pahitattassa viharato uppajjati abyāpādavitakko...pe0...  uppajjati avihiṃsāvitakko. so evaṃ pajānāmi -- `uppanno kho  me ayaṃ avihiṃsāvitakko. so ca kho nevattabyābādhāya saṃvattati,  na parabyābādhāya saṃvattati, na ubhayabyābādhāya ^a^M1.0164^ea^ saṃvattati,  paññāvuddhiko avighātapakkhiko nibbānasaṃvattaniko'. rattiṃ cepi naṃ,  bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ  samanupassāmi. divasaṃ cepi naṃ, bhikkhave, anuvitakkeyyaṃ  anuvicāreyyaṃ, neva tatonidānaṃ bhayaṃ samanupassāmi. rattindivaṃ cepi  naṃ, bhikkhave, anuvitakkeyyaṃ anuvicāreyyaṃ, neva tatonidānaṃ bhayaṃ  samanupassāmi. api ca kho me aticiraṃ anuvitakkayato  anuvicārayato kāyo kilameyya. kāye kilante cittaṃ ūhaññeyya.  ūhate citte ārā cittaṃ samādhimhāti. so kho ahaṃ, bhikkhave,  ajjhattameva cittaṃ saṇṭhapemi, sannisādemi, ekodiṃ karomi  samādahāmi. taṃ kissa hetu? `mā me cittaṃ ūhaññī'ti.</p>
              <p>[03] ``yaññadeva, bhikkhave, bhikkhu bahulamanuvitakketi  anuvicāreti, tathā tathā nati hoti cetaso. nekkhammavitakkañce,  bhikkhave, bhikkhu bahulamanuvitakketi anuvicāreti, pahāsi ^a^T1.0236^ea^  kāmavitakkaṃ, nekkhammavitakkaṃ bahulamakāsi, tassaṃ taṃ nekkhammavitakkāya  cittaṃ namati. abyāpādavitakkañce, bhikkhave...pe0...  avihiṃsāvitakkañce, bhikkhave, bhikkhu bahulamanuvitakketi  anuvicāreti, pahāsi vihiṃsāvitakkaṃ, avihiṃsāvitakkaṃ bahulamakāsi,  tassa taṃ avihiṃsāvitakkāya cittaṃ namati. seyyathāpi, bhikkhave,  gimhānaṃ pacchime māse sabbasassesu gāmantasambhatesu gopālako gāvo  rakkheyya ^a^P1.0117^ea^, tassa rukkhamūlagatassa vā  abbhokāsagatassa vā satikaraṇīyameva hoti -- `etā {ete (ka0)} gāvo'ti.  evamevaṃ kho, bhikkhave, satikaraṇīyameva ahosi -- `ete dhammā'ti. </p>
              <p>[03] 211^b^.^eb^ ``āraddhaṃ kho pana me, bhikkhave, vīriyaṃ  ahosi asallīnaṃ, upaṭṭhitā sati asammuṭṭhā ^a^V1.0166^ea^, passaddho kāyo  asāraddho, samāhitaṃ cittaṃ ekaggaṃ. so kho ahaṃ, bhikkhave,  vivicceva kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja vihāsiṃ.  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  vihāsiṃ. pītiyā ca virāgā upekkhako ca vihāsiṃ sato ca  sampajāno, sukhañca kāyena paṭisaṃvedesiṃ, yaṃ taṃ ariyā ācikkhanti  `upekkhako satimā ^a^M1.0165^ea^ sukhavihārī'ti, tatiyaṃ jhānaṃ upasampajja  vihāsiṃ. sukhassa ca pahānā dukkhassa ca pahānā pubbeva  somanassadomanassānaṃ atthaṅgamā adukkhamasukhaṃ upekkhāsatipārisuddhiṃ  catutthaṃ jhānaṃ upasampajja vihāsiṃ. </p>
              <p>[03] 212^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmesiṃ. so  anekavihitaṃ pubbenivāsaṃ anussarāmi. seyyathidaṃ, ekampi  jātiṃ...pe0... iti sākāraṃ sauddesaṃ anekavihitaṃ pubbenivāsaṃ  anussarāmi. ayaṃ kho ^a^T1.0237^ea^ me, bhikkhave, rattiyā paṭhame yāme paṭhamā  vijjā adhigatā; avijjā vihatā vijjā uppannā; tamo vihato  āloko uppanno; yathā taṃ appamattassa ātāpino pahitattassa  viharato. </p>
              <p>[03] 213^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmesiṃ. so  dibbena cakkhunā visuddhena atikkantamānusakena satte passāmi  cavamāne upapajjamāne...pe0... ime vata bhonto sattā kāyaduccaritena  samannāgatā...pe0... iti dibbena cakkhunā visuddhena  atikkantamānusakena satte passāmi cavamāne upapajjamāne hīne paṇīte  suvaṇṇe dubbaṇṇe sugate duggate, yathākammūpage satte pajānāmi. ayaṃ  kho me, bhikkhave, rattiyā majjhime yāme dutiyā vijjā adhigatā;  avijjā vihatā vijjā uppannā; tamo vihato āloko uppanno; yathā  taṃ appamattassa ātāpino pahitattassa viharato. </p>
              <p>[03] 214^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte āsavānaṃ khayañāṇāya cittaṃ abhininnāmesiṃ. so  `idaṃ dukkha'nti yathābhūtaṃ abbhaññāsiṃ, `ayaṃ dukkhasamudayo'ti  yathābhūtaṃ abbhaññāsiṃ, `ayaṃ dukkhanirodho'ti yathābhūtaṃ  abbhaññāsiṃ, `ayaṃ dukkhanirodhagāminī paṭipadā'ti yathābhūtaṃ  abbhaññāsiṃ ^a^M1.0166^ea^. `ime āsavā'ti yathābhūtaṃ abbhaññāsiṃ, `ayaṃ  āsavasamudayo'ti yathābhūtaṃ abbhaññāsiṃ, `ayaṃ ^a^V1.0167^ea^ āsavanirodho'ti  yathābhūtaṃ abbhaññāsiṃ, `ayaṃ ^a^T1.0238^ea^ āsavanirodhagāminī paṭipadā'ti  yathābhūtaṃ abbhaññāsiṃ. tassa me evaṃ jānato evaṃ passato  kāmāsavāpi cittaṃ vimuccittha, bhavāsavāpi cittaṃ vimuccittha,  avijjāsavāpi cittaṃ vimuccittha, vimuttasmiṃ vimuttamiti ñāṇaṃ  ahosi -- `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti abbhaññāsiṃ. ayaṃ kho me, bhikkhave, rattiyā  pacchime yāme tatiyā vijjā adhigatā; avijjā vihatā vijjā  uppannā; tamo vihato āloko uppanno; yathā taṃ appamattassa  ātāpino pahitattassa viharato. </p>
              <p>[03] 215^b^.^eb^ ``seyyathāpi, bhikkhave, araññe pavane mahantaṃ  ninnaṃ pallalaṃ. tamenaṃ mahāmigasaṅgho upanissāya vihareyya. tassa  kocideva puriso uppajjeyya anatthakāmo ahitakāmo  ayogakkhemakāmo. so yvāssa maggo khemo sovatthiko  pītigamanīyo taṃ maggaṃ pidaheyya, vivareyya kummaggaṃ, odaheyya  okacaraṃ, ṭhapeyya okacārikaṃ. evañhi so, bhikkhave,  mahāmigasaṅgho aparena samayena ^a^T1.0239^ea^ anayabyasanaṃ {anayabyasanaṃ tanuttaṃ (sī0 syā0  pī0)} āpajjeyya. tasseva  kho pana, bhikkhave, mahato migasaṅghassa kocideva puriso uppajjeyya  atthakāmo hitakāmo yogakkhemakāmo. so yvāssa maggo khemo  sovatthiko pītigamanīyo taṃ maggaṃ vivareyya, pidaheyya kummaggaṃ,  ūhaneyya okacaraṃ, nāseyya okacārikaṃ. evañhi so, bhikkhave,  mahāmigasaṅgho aparena samayena vuddhiṃ virūḷhiṃ vepullaṃ āpajjeyya.</p>
              <p>[03] ``upamā kho me ayaṃ, bhikkhave, katā atthassa viññāpanāya  ^a^P1.0118^ea^. ayaṃ cevettha attho -- mahantaṃ ninnaṃ pallalanti  kho, bhikkhave, kāmānametaṃ adhivacanaṃ. mahāmigasaṅghoti kho,  bhikkhave, sattānametaṃ adhivacanaṃ. puriso anatthakāmo ahitakāmo  ayogakkhemakāmoti kho, bhikkhave, mārassetaṃ pāpimato adhivacanaṃ.  kummaggoti kho, bhikkhave, aṭṭhaṅgikassetaṃ micchāmaggassa adhivacanaṃ,  seyyathidaṃ -- micchādiṭṭhiyā micchāsaṅkappassa micchāvācāya  micchākammantassa micchāājīvassa micchāvāyāmassa micchāsatiyā  micchāsamādhissa. okacaroti kho, bhikkhave, nandīrāgassetaṃ  adhivacanaṃ. okacārikāti ^a^M1.0167^ea^ kho, bhikkhave, avijjāyetaṃ adhivacanaṃ.  puriso atthakāmo hitakāmo yogakkhemakāmoti kho, bhikkhave,  tathāgatassetaṃ adhivacanaṃ arahato sammāsambuddhassa. khemo maggo  sovatthiko pītigamanīyoti kho ^a^V1.0168^ea^, bhikkhave, ariyassetaṃ aṭṭhaṅgikassa  maggassa adhivacanaṃ, seyyathidaṃ -- sammādiṭṭhiyā sammāsaṅkappassa  sammāvācāya sammākammantassa sammāājīvassa sammāvāyāmassa  sammāsatiyā sammāsamādhissa.</p>
              <p>[03] ``iti kho, bhikkhave, vivaṭo mayā khemo maggo sovatthiko  pītigamanīyo, pihito kummaggo, ūhato okacaro, nāsitā  okacārikā. yaṃ, bhikkhave, satthārā karaṇīyaṃ sāvakānaṃ hitesinā  anukampakena anukampaṃ upādāya, kataṃ vo taṃ mayā. etāni,  bhikkhave ^a^T1.0240^ea^, rukkhamūlāni, etāni suññāgārāni; jhāyatha, bhikkhave,  mā pamādattha; mā pacchā vippaṭisārino ahuvattha. ayaṃ vo amhākaṃ  anusāsanī''ti. </p>
              <p>[01] idamavoca bhagavā. attamanā te bhikkhū bhagavato  bhāsitaṃ abhinandunti. </p>
              <p>[06] dvedhāvitakkasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. vitakkasaṇṭhānasuttaṃ </h3n>
            <h4>
              <h4n> </h4n>
              <p>[03] 216^b^.^eb^ evaṃ ^a^T1.0241^ea^ ^a^V1.0169^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti ^a^P1.0119^ea^  te bhikkhū bhagavato paccassosuṃ. bhagavā etadavoca --</p>
              <p>[03] ``adhicittamanuyuttena, bhikkhave, bhikkhunā pañca nimittāni  kālena kālaṃ manasi kātabbāni. katamāni pañca? idha,  bhikkhave, bhikkhuno yaṃ nimittaṃ āgamma yaṃ nimittaṃ manasikaroto  uppajjanti pāpakā akusalā vitakkā chandūpasaṃhitāpi dosūpasaṃhitāpi  mohūpasaṃhitāpi, tena, bhikkhave, bhikkhunā tamhā nimittā aññaṃ  nimittaṃ manasi kātabbaṃ kusalūpasaṃhitaṃ. tassa tamhā nimittā aññaṃ  nimittaṃ manasikaroto kusalūpasaṃhitaṃ ye pāpakā akusalā ^a^M1.0168^ea^ vitakkā  chandūpasaṃhitāpi dosūpasaṃhitāpi mohūpasaṃhitāpi te pahīyanti te  abbhatthaṃ gacchanti. tesaṃ pahānā ajjhattameva cittaṃ santiṭṭhati  sannisīdati ekodi hoti {ekodibhoti (syā0 ka0)} samādhiyati. seyyathāpi, bhikkhave,  dakkho palagaṇḍo vā palagaṇḍantevāsī vā sukhumāya āṇiyā  oḷārikaṃ āṇiṃ abhinihaneyya abhinīhareyya abhinivatteyya {abhinivajjeyya  (sī0 pī0)}; evameva  kho, bhikkhave, bhikkhuno yaṃ nimittaṃ āgamma yaṃ nimittaṃ  manasikaroto uppajjanti pāpakā akusalā vitakkā chandūpasaṃhitāpi  dosūpasaṃhitāpi ^a^T1.0242^ea^ mohūpasaṃhitāpi, tena, bhikkhave, bhikkhunā tamhā  nimittā aññaṃ nimittaṃ manasi kātabbaṃ kusalūpasaṃhitaṃ. tassa tamhā  nimittā aññaṃ nimittaṃ manasikaroto kusalūpasaṃhitaṃ ye pāpakā  akusalā vitakkā chandūpasaṃhitāpi dosūpasaṃhitāpi mohūpasaṃhitāpi te  pahīyanti te abbhatthaṃ gacchanti. tesaṃ pahānā ajjhattameva cittaṃ  santiṭṭhati sannisīdati ekodi hoti samādhiyati. </p>
              <p>[03] 217^b^.^eb^ ``tassa ce, bhikkhave, bhikkhuno tamhā  nimittā aññaṃ nimittaṃ manasikaroto kusalūpasaṃhitaṃ uppajjanteva  pāpakā akusalā vitakkā chandūpasaṃhitāpi dosūpasaṃhitāpi  mohūpasaṃhitāpi, tena, bhikkhave, bhikkhunā tesaṃ vitakkānaṃ ādīnavo  upaparikkhitabbo -- `itipime vitakkā akusalā, itipime vitakkā  sāvajjā, itipime vitakkā ^a^V1.0170^ea^ dukkhavipākā'ti. tassa tesaṃ vitakkānaṃ  ādīnavaṃ upaparikkhato ye pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  samādhiyati. seyyathāpi, bhikkhave, itthī vā puriso vā daharo  yuvā maṇḍanakajātiko ahikuṇapena vā kukkurakuṇapena vā  manussakuṇapena ^a^P1.0120^ea^ vā kaṇṭhe āsattena aṭṭiyeyya  harāyeyya jiguccheyya; evameva kho, bhikkhave, tassa ce bhikkhuno  tamhāpi nimittā aññaṃ nimittaṃ ^a^T1.0243^ea^ manasikaroto kusalūpasaṃhitaṃ  uppajjanteva pāpakā akusalā vitakkā chandūpasaṃhitāpi dosūpasaṃhitāpi  mohūpasaṃhitāpi, tena, bhikkhave, bhikkhunā tesaṃ vitakkānaṃ ādīnavo  upaparikkhitabbo -- `itipime vitakkā akusalā, itipime ^a^M1.0169^ea^ vitakkā  sāvajjā, itipime vitakkā dukkhavipākā'ti. tassa tesaṃ vitakkānaṃ  ādīnavaṃ upaparikkhato ye pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  samādhiyati. </p>
              <p>[03] 218^b^.^eb^ ``tassa ce, bhikkhave, bhikkhuno tesampi  vitakkānaṃ ādīnavaṃ upaparikkhato uppajjanteva pāpakā akusalā  vitakkā chandūpasaṃhitāpi dosūpasaṃhitāpi mohūpasaṃhitāpi, tena,  bhikkhave, bhikkhunā tesaṃ vitakkānaṃ asatiamanasikāro āpajjitabbo.  tassa tesaṃ vitakkānaṃ asatiamanasikāraṃ āpajjato ye pāpakā  akusalā vitakkā chandūpasaṃhitāpi dosūpasaṃhitāpi mohūpasaṃhitāpi te  pahīyanti te abbhatthaṃ gacchanti. tesaṃ pahānā ajjhattameva cittaṃ  santiṭṭhati sannisīdati ekodi hoti samādhiyati. seyyathāpi,  bhikkhave, cakkhumā puriso āpāthagatānaṃ rūpānaṃ adassanakāmo  assa; so nimīleyya vā aññena vā apalokeyya. evameva kho,  bhikkhave, tassa ce bhikkhuno tesampi vitakkānaṃ ādīnavaṃ  upaparikkhato uppajjanteva pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi, te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  samādhiyati. </p>
              <p>[03] 219^b^.^eb^ ``tassa ^a^T1.0244^ea^ ce, bhikkhave, bhikkhuno tesampi  vitakkānaṃ asatiamanasikāraṃ āpajjato ^a^V1.0171^ea^ uppajjanteva pāpakā akusalā  vitakkā chandūpasaṃhitāpi dosūpasaṃhitāpi mohūpasaṃhitāpi, tena,  bhikkhave, bhikkhunā tesaṃ vitakkānaṃ vitakkasaṅkhārasaṇṭhānaṃ  manasikātabbaṃ. tassa tesaṃ vitakkānaṃ vitakkasaṅkhārasaṇṭhānaṃ  manasikaroto ye pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  samādhiyati. seyyathāpi, bhikkhave, puriso sīghaṃ gaccheyya. tassa  evamassa -- `kiṃ nu kho ahaṃ sīghaṃ gacchāmi? yaṃnūnāhaṃ saṇikaṃ  gaccheyya'nti. so saṇikaṃ gaccheyya. tassa evamassa -- `kiṃ nu  kho ahaṃ saṇikaṃ gacchāmi? yaṃnūnāhaṃ tiṭṭheyya'nti. so tiṭṭheyya ^a^M1.0170^ea^.  tassa evamassa -- `kiṃ nu kho ahaṃ ṭhito? yaṃnūnāhaṃ  nisīdeyya'nti. so nisīdeyya. tassa evamassa -- `kiṃ nu kho  ahaṃ nisinno? yaṃnūnāhaṃ nipajjeyya'nti. so nipajjeyya. evañhi  so, bhikkhave, puriso oḷārikaṃ oḷārikaṃ iriyāpathaṃ  abhinivajjetvā {abhinissajjetvā (syā0)} sukhumaṃ sukhumaṃ iriyāpathaṃ kappeyya. evameva kho,  bhikkhave, tassa ce bhikkhuno tesampi vitakkānaṃ asatiamanasikāraṃ  āpajjato uppajjanteva pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  samādhiyati. </p>
              <p>[03] 220^b^.^eb^ ``tassa ^a^T1.0245^ea^ ce, bhikkhave, bhikkhuno tesampi  vitakkānaṃ vitakkasaṅkhārasaṇṭhānaṃ manasikaroto uppajjanteva pāpakā  akusalā vitakkā chandūpasaṃhitāpi dosūpasaṃhitāpi mohūpasaṃhitāpi.  tena, bhikkhave, bhikkhunā dantebhidantamādhāya {dante + abhidantaṃ + ādhāyāti  ṭīkāyaṃ padacchedo, dantebhīti panettha karaṇattho yutto viya dissati} jivhāya tāluṃ āhacca  cetasā cittaṃ abhiniggaṇhitabbaṃ abhinippīḷetabbaṃ abhisantāpetabbaṃ  ^a^P1.0121^ea^. tassa dantebhidantamādhāya jivhāya tāluṃ  āhacca cetasā cittaṃ abhiniggaṇhato abhinippīḷayato  abhisantāpayato ye pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  samādhiyati. seyyathāpi, bhikkhave, balavā puriso dubbalataraṃ purisaṃ  sīse vā gale vā khandhe vā gahetvā abhiniggaṇheyya abhinippīḷeyya  abhisantāpeyya; evameva kho, bhikkhave, tassa ce bhikkhuno tesampi  vitakkānaṃ vitakkasaṅkhārasaṇṭhānaṃ manasikaroto uppajjanteva pāpakā  akusalā vitakkā chandūpasaṃhitāpi dosūpasaṃhitāpi mohūpasaṃhitāpi.  tena, bhikkhave, bhikkhunā dantebhidantamādhāya ^a^V1.0172^ea^ jivhāya tāluṃ āhacca  cetasā cittaṃ abhiniggaṇhitabbaṃ abhinippīḷetabbaṃ abhisantāpetabbaṃ.  tassa dantebhidantamādhāya jivhāya tāluṃ āhacca cetasā cittaṃ  abhiniggaṇhato abhinippīḷayato abhisantāpayato ye pāpakā  akusalā vitakkā chandūpasaṃhitāpi dosūpasaṃhitāpi ^a^T1.0246^ea^ mohūpasaṃhitāpi ^a^M1.0171^ea^ te  pahīyanti te abbhatthaṃ gacchanti. tesaṃ pahānā ajjhattameva cittaṃ  santiṭṭhati sannisīdati ekodi hoti samādhiyati. </p>
              <p>[03] 221^b^.^eb^ ``yato kho {yato ca kho (syā0 ka0)}, bhikkhave, bhikkhuno yaṃ nimittaṃ  āgamma yaṃ nimittaṃ manasikaroto uppajjanti pāpakā akusalā  vitakkā chandūpasaṃhitāpi dosūpasaṃhitāpi mohūpasaṃhitāpi, tassa tamhā  nimittā aññaṃ nimittaṃ manasikaroto kusalūpasaṃhitaṃ ye pāpakā  akusalā vitakkā chandūpasaṃhitāpi dosūpasaṃhitāpi mohūpasaṃhitāpi te  pahīyanti te abbhatthaṃ gacchanti. tesaṃ pahānā ajjhattameva cittaṃ  santiṭṭhati sannisīdati ekodi hoti samādhiyati. tesampi  vitakkānaṃ ādīnavaṃ upaparikkhato ye pāpakā akusalā vitakkā  chandūpasaṃhitāpi dosūpasaṃhitāpi mohūpasaṃhitāpi te pahīyanti te  abbhatthaṃ gacchanti. tesaṃ pahānā ajjhattameva cittaṃ santiṭṭhati  sannisīdati ekodi hoti samādhiyati. tesampi vitakkānaṃ  asatiamanasikāraṃ āpajjato ye pāpakā akusalā vitakkā  chandūpasaṃhitāpi dosūpasaṃhitāpi mohūpasaṃhitāpi te pahīyanti te  abbhatthaṃ gacchanti. tesaṃ pahānā ajjhattameva cittaṃ santiṭṭhati  sannisīdati ekodi hoti samādhiyati. tesampi vitakkānaṃ  vitakkasaṅkhārasaṇṭhānaṃ manasikaroto ye pāpakā akusalā vitakkā  chandūpasaṃhitāpi dosūpasaṃhitāpi mohūpasaṃhitāpi ^a^T1.0247^ea^ te pahīyanti te  abbhatthaṃ gacchanti. tesaṃ pahānā ajjhattameva cittaṃ santiṭṭhati  sannisīdati ekodi hoti samādhiyati. dantebhidantamādhāya  jivhāya tāluṃ āhacca cetasā cittaṃ abhiniggaṇhato abhinippīḷayato  abhisantāpayato ye pāpakā akusalā vitakkā chandūpasaṃhitāpi  dosūpasaṃhitāpi mohūpasaṃhitāpi te pahīyanti te abbhatthaṃ gacchanti.  tesaṃ pahānā ajjhattameva cittaṃ santiṭṭhati sannisīdati ekodi hoti  ^a^P1.0122^ea^ samādhiyati. ayaṃ vuccati, bhikkhave, bhikkhu  vasī vitakkapariyāyapathesu. yaṃ vitakkaṃ ākaṅkhissati taṃ vitakkaṃ  vitakkessati, yaṃ vitakkaṃ nākaṅkhissati na taṃ vitakkaṃ vitakkessati.  acchecchi taṇhaṃ, vivattayi {vāvattayi (sī0 pī0)} saṃyojanaṃ, sammā mānābhisamayā  antamakāsi dukkhassā''ti. </p>
              <p>[01] idamavoca ^a^M1.0172^ea^ ^a^V1.0173^ea^ bhagavā. attamanā te bhikkhū bhagavato  bhāsitaṃ abhinandunti. </p>
              <p>[06] vitakkasaṇṭhānasuttaṃ niṭṭhitaṃ dasamaṃ. </p>
              <p>[06] sīhanādavaggo niṭṭhito dutiyo. </p>
              <p>[01] tassuddānaṃ -- </p>
              <p>[21] cūḷasīhanādalomahaṃsavaro,  mahācūḷadukkhakkhandhānumānikasuttaṃ. </p>
              <p>[22] khilapatthamadhupiṇḍikadvidhāvitakka, pañcanimittakathā puna  vaggo.. </p>
            </h4>
          </h3>
        </h2>
        <h2>
          <h2n> 3. opammavaggo </h2n>
          <h3>
            <h3n> 1. kakacūpamasuttaṃ </h3n>
            <h4>
              <h4n> </h4n>
              <p>[03] 222^b^.^eb^ evaṃ ^a^T1.0248^ea^ ^a^M1.0173^ea^ ^a^V1.0174^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā moḷiyaphagguno bhikkhunīhi saddhiṃ ativelaṃ saṃsaṭṭho viharati.  evaṃ saṃsaṭṭho āyasmā moḷiyaphagguno bhikkhunīhi saddhiṃ viharati  -- sace koci bhikkhu āyasmato moḷiyaphaggunassa sammukhā tāsaṃ  bhikkhunīnaṃ avaṇṇaṃ bhāsati, tenāyasmā moḷiyaphagguno kupito  anattamano adhikaraṇampi karoti. sace pana koci bhikkhu tāsaṃ  bhikkhunīnaṃ sammukhā āyasmato moḷiyaphaggunassa avaṇṇaṃ bhāsati,  tena tā bhikkhuniyo kupitā anattamanā adhikaraṇampi karonti.  evaṃ saṃsaṭṭho āyasmā moḷiyaphagguno bhikkhunīhi saddhiṃ viharati.  atha kho aññataro bhikkhu yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinno kho  so bhikkhu bhagavantaṃ etadavoca -- ``āyasmā, bhante,  moḷiyaphagguno bhikkhunīhi saddhiṃ ativelaṃ saṃsaṭṭho viharati. evaṃ  saṃsaṭṭho, bhante, āyasmā moḷiyaphagguno bhikkhunīhi saddhiṃ viharati  -- sace koci bhikkhu āyasmato moḷiyaphaggunassa sammukhā tāsaṃ  bhikkhunīnaṃ avaṇṇaṃ bhāsati, tenāyasmā moḷiyaphagguno kupito  anattamano ^a^T1.0249^ea^ adhikaraṇampi karoti. sace pana koci bhikkhu tāsaṃ  bhikkhunīnaṃ sammukhā āyasmato moḷiyaphaggunassa avaṇṇaṃ bhāsati,  tena tā bhikkhuniyo kupitā anattamanā adhikaraṇampi karonti.  evaṃ saṃsaṭṭho, bhante, āyasmā moḷiyaphagguno bhikkhunīhi saddhiṃ  viharatī''ti. </p>
              <p>[03] 223^b^.^eb^ atha kho bhagavā aññataraṃ bhikkhuṃ āmantesi  -- ``ehi tvaṃ ^a^P1.0123^ea^, bhikkhu, mama vacanena  moḷiyaphaggunaṃ bhikkhuṃ āmantehi -- `satthā taṃ, āvuso phagguna,  āmantetī'''ti. ``evaṃ ^a^V1.0175^ea^, bhante''ti kho so bhikkhu bhagavato  paṭissutvā yenāyasmā moḷiyaphagguno tenupasaṅkami; upasaṅkamitvā  āyasmantaṃ moḷiyaphaggunaṃ etadavoca -- ``satthā taṃ, āvuso  phagguna, āmantetī''ti. ``evamāvuso''ti kho āyasmā  moḷiyaphagguno tassa ^a^M1.0174^ea^ bhikkhuno paṭissutvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinnaṃ kho āyasmantaṃ moḷiyaphaggunaṃ bhagavā etadavoca --</p>
              <p>[03] ``saccaṃ kira tvaṃ, phagguna, bhikkhunīhi saddhiṃ ativelaṃ  saṃsaṭṭho viharasi? evaṃ saṃsaṭṭho kira tvaṃ, phagguna, bhikkhunīhi  saddhiṃ viharasi -- sace koci bhikkhu tuyhaṃ sammukhā tāsaṃ  bhikkhunīnaṃ avaṇṇaṃ bhāsati, tena tvaṃ kupito anattamano  adhikaraṇampi karosi. sace pana koci bhikkhu tāsaṃ bhikkhunīnaṃ  sammukhā tuyhaṃ avaṇṇaṃ bhāsati, tena tā bhikkhuniyo kupitā  anattamanā adhikaraṇampi karonti. evaṃ saṃsaṭṭho kira tvaṃ, phagguna,  bhikkhunīhi saddhiṃ viharasī''ti? ``evaṃ, bhante''ti. ``nanu tvaṃ,  phagguna, kulaputto saddhā ^a^T1.0250^ea^ agārasmā anagāriyaṃ pabbajito''ti?  ``evaṃ, bhante''ti. </p>
              <p>[03] 224^b^.^eb^ ``na kho te etaṃ, phagguna, patirūpaṃ  kulaputtassa saddhā agārasmā anagāriyaṃ pabbajitassa, yaṃ tvaṃ  bhikkhunīhi saddhiṃ ativelaṃ saṃsaṭṭho vihareyyāsi. tasmātiha,  phagguna, tava cepi koci sammukhā tāsaṃ bhikkhunīnaṃ avaṇṇaṃ bhāseyya,  tatrāpi tvaṃ, phagguna, ye gehasitā {gehassitā (?)} chandā ye gehasitā vitakkā te  pajaheyyāsi. tatrāpi te, phagguna, evaṃ sikkhitabbaṃ -- `na ceva me  cittaṃ vipariṇataṃ bhavissati, na ca pāpikaṃ vācaṃ nicchāressāmi,  hitānukampī ca viharissāmi mettacitto, na dosantaro'ti. evañhi  te, phagguna, sikkhitabbaṃ.</p>
              <p>[03] ``tasmātiha, phagguna, tava cepi koci sammukhā tāsaṃ  bhikkhunīnaṃ pāṇinā pahāraṃ dadeyya, leḍḍunā pahāraṃ dadeyya, daṇḍena  pahāraṃ dadeyya, satthena pahāraṃ dadeyya. tatrāpi tvaṃ, phagguna, ye  gehasitā chandā ye gehasitā vitakkā te pajaheyyāsi. tatrāpi te,  phagguna, evaṃ sikkhitabbaṃ `na ceva me cittaṃ vipariṇataṃ bhavissati,  na ca pāpikaṃ vācaṃ nicchāressāmi, hitānukampī ca viharissāmi  mettacitto, na dosantaro'ti. evañhi te, phagguna, sikkhitabbaṃ.</p>
              <p>[03] ``tasmātiha, phagguna, tava cepi koci sammukhā avaṇṇaṃ  bhāseyya, tatrāpi tvaṃ, phagguna ^a^V1.0176^ea^, ye gehasitā chandā ye gehasitā  vitakkā te ^a^M1.0175^ea^ pajaheyyāsi. tatrāpi te, phagguna, evaṃ sikkhitabbaṃ `na  ceva me cittaṃ vipariṇataṃ bhavissati, na ca pāpikaṃ vācaṃ  nicchāressāmi, hitānukampī ca viharissāmi mettacitto, na  dosantaro'ti. evañhi ^a^T1.0251^ea^ te, phagguna, sikkhitabbaṃ. </p>
              <p>[01] ``tasmātiha, phagguna, tava cepi koci pāṇinā pahāraṃ  dadeyya, leḍḍunā pahāraṃ dadeyya, daṇḍena pahāraṃ dadeyya, satthena pahāraṃ  ^a^P1.0124^ea^ dadeyya, tatrāpi tvaṃ, phagguna, ye gehasitā chandā  ye gehasitā vitakkā te pajaheyyāsi. tatrāpi te, phagguna, evaṃ  sikkhitabbaṃ `na ceva me cittaṃ vipariṇataṃ bhavissati, na ca pāpikaṃ  vācaṃ nicchāressāmi, hitānukampī ca viharissāmi mettacitto, na  dosantaro'ti. evañhi te, phagguna, sikkhitabba''nti. </p>
              <p>[03] 225^b^.^eb^ atha kho bhagavā bhikkhū āmantesi --  ``ārādhayiṃsu vata me, bhikkhave, bhikkhū ekaṃ samayaṃ cittaṃ.  idhāhaṃ, bhikkhave, bhikkhū āmantesiṃ -- ahaṃ kho, bhikkhave,  ekāsanabhojanaṃ bhuñjāmi. ekāsanabhojanaṃ kho ahaṃ, bhikkhave,  bhuñjamāno appābādhatañca sañjānāmi appātaṅkatañca lahuṭṭhānañca balañca  phāsuvihārañca. etha tumhepi, bhikkhave, ekāsanabhojanaṃ bhuñjatha.  ekāsanabhojanaṃ kho, bhikkhave, tumhepi bhuñjamānā appābādhatañca  sañjānissatha appātaṅkatañca lahuṭṭhānañca balañca phāsuvihārañcāti.  na me, bhikkhave, tesu bhikkhūsu anusāsanī karaṇīyā ahosi;  satuppādakaraṇīyameva me, bhikkhave, tesu bhikkhūsu ahosi.</p>
              <p>[03] ``seyyathāpi, bhikkhave, subhūmiyaṃ catumahāpathe ājaññaratho  yutto assa ṭhito odhastapatodo. tamenaṃ dakkho yoggācariyo  assadammasārathi abhiruhitvā, vāmena hatthena rasmiyo gahetvā,  dakkhiṇena hatthena patodaṃ gahetvā, yenicchakaṃ yadicchakaṃ ^a^T1.0252^ea^ sāreyyapi  paccāsāreyyapi. evameva kho, bhikkhave, na me tesu bhikkhūsu  anusāsanī karaṇīyā ahosi, satuppādakaraṇīyameva me, bhikkhave,  tesu bhikkhūsu ahosi. tasmātiha, bhikkhave, tumhepi akusalaṃ  pajahatha, kusalesu dhammesu āyogaṃ karotha. evañhi tumhepi imasmiṃ  dhammavinaye vuddhiṃ virūḷhiṃ vepullaṃ āpajjissatha. </p>
              <p>[01] ``seyyathāpi ^a^M1.0176^ea^ ^a^V1.0177^ea^, bhikkhave, gāmassa vā nigamassa vā  avidūre mahantaṃ sālavanaṃ. tañcassa eḷaṇḍehi sañchannaṃ. tassa  kocideva puriso uppajjeyya atthakāmo hitakāmo yogakkhemakāmo.  so yā tā sālalaṭṭhiyo kuṭilā ojāpaharaṇiyo {ojaharaṇiyo (ka0)} tā chetvā  {tacchetvā (sī0 syā0 pī0)} bahiddhā  nīhareyya, antovanaṃ suvisodhitaṃ visodheyya. yā pana tā  sālalaṭṭhiyo ujukā sujātā tā sammā parihareyya. evañhetaṃ,  bhikkhave, sālavanaṃ aparena samayena vuddhiṃ virūḷhiṃ vepullaṃ āpajjeyya.  evameva kho, bhikkhave, tumhepi akusalaṃ pajahatha, kusalesu dhammesu  āyogaṃ karotha. evañhi ^a^P1.0125^ea^ tumhepi imasmiṃ  dhammavinaye vuddhiṃ virūḷhiṃ vepullaṃ āpajjissatha. </p>
              <p>[03] 226^b^.^eb^ ``bhūtapubbaṃ, bhikkhave, imissāyeva sāvatthiyā  vedehikā nāma gahapatānī ahosi. vedehikāya, bhikkhave,  gahapatāniyā evaṃ kalyāṇo kittisaddo abbhuggato -- `soratā  vedehikā gahapatānī, nivātā vedehikā gahapatānī, upasantā vedehikā  gahapatānī'ti. vedehikāya kho pana, bhikkhave, gahapatāniyā kāḷī  nāma dāsī ahosi dakkhā analasā ^a^T1.0253^ea^ susaṃvihitakammantā.</p>
              <p>[03] ``atha kho, bhikkhave, kāḷiyā dāsiyā etadahosi --  `mayhaṃ kho ayyāya evaṃ kalyāṇo kittisaddo abbhuggato -- ``soratā  vedehikā gahapatānī, nivātā vedehikā gahapatānī, upasantā vedehikā  gahapatānī''ti. kiṃ nu kho me ayyā santaṃyeva nu kho ajjhattaṃ  kopaṃ na pātukaroti udāhu asantaṃ udāhu mayhamevete {mayhevete (sī0 pī0)} kammantā  susaṃvihitā yena me ayyā santaṃyeva ajjhattaṃ kopaṃ na pātukaroti,  no asantaṃ? yaṃnūnāhaṃ ayyaṃ vīmaṃseyya'nti. atha kho, bhikkhave,  kāḷī dāsī divā uṭṭhāsi. atha kho, bhikkhave, vedehikā  gahapatānī kāḷiṃ dāsiṃ etadavoca -- `he je kāḷī'ti. `kiṃ,  ayye'ti? `kiṃ, je, divā uṭṭhāsī'ti? `na khvayye {na kho ayye (sī0  pī0)}, kiñcī'ti.  `no vata re kiñci, pāpi dāsi {pāpadāsi (syā0 ka0)}, divā uṭṭhāsī'ti kupitā  anattamanā bhākuṭiṃ {bhūkuṭiṃ (sī0 pī0), bhakuṭīṃ (syā0)} akāsi. atha kho, bhikkhave,   kāḷiyā dāsiyā ^a^M1.0177^ea^  etadahosi -- `santaṃyeva kho me ayyā ajjhattaṃ kopaṃ na  pātukaroti, no asantaṃ; mayhamevete kammantā susaṃvihitā, yena me  ayyā santaṃyeva ajjhattaṃ kopaṃ na pātukaroti, no asantaṃ. yaṃnūnāhaṃ  bhiyyosomattāya ayyaṃ vīmaṃseyya'''nti. </p>
              <p>[01] ``atha ^a^V1.0178^ea^ kho, bhikkhave, kāḷī dāsī divātaraṃyeva  uṭṭhāsi. atha kho, bhikkhave, vedehikā gahapatānī kāḷiṃ dāsiṃ  etadavoca -- `he je, kāḷī'ti. `kiṃ, ayye'ti? `kiṃ, je,  divātaraṃ uṭṭhāsī'ti? `na khvayye, kiñcī'ti. `no vata re  kiñci, pāpi dāsi, divātaraṃ ^a^T1.0254^ea^ uṭṭhāsī'ti kupitā anattamanā  anattamanavācaṃ nicchāresi. atha kho, bhikkhave, kāḷiyā dāsiyā  etadahosi -- `santaṃyeva kho me ayyā ajjhattaṃ kopaṃ na  pātukaroti, no asantaṃ. mayhamevete kammantā susaṃvihitā, yena me  ayyā santaṃyeva ajjhattaṃ kopaṃ na pātukaroti, no asantaṃ. yaṃnūnāhaṃ  bhiyyosomattāya ayyaṃ vīmaṃseyya'nti.</p>
              <p>[03] ``atha kho, bhikkhave, kāḷī dāsī divātaraṃyeva uṭṭhāsi.  atha kho, bhikkhave, vedehikā gahapatānī kāḷiṃ dāsiṃ etadavoca  ^a^P1.0126^ea^ -- `he je, kāḷī'ti. `kiṃ, ayye'ti? `kiṃ,  je, divā uṭṭhāsī'ti? `na khvayye, kiñcī'ti. `no vata re  kiñci, pāpi dāsi, divā uṭṭhāsī'ti kupitā anattamanā  aggaḷasūciṃ gahetvā sīse pahāraṃ adāsi, sīsaṃ vobhindi {vi + ava +  bhindi = vobhindi}. atha  kho, bhikkhave, kāḷī dāsī bhinnena sīsena lohitena galantena  paṭivissakānaṃ ujjhāpesi -- `passathayye, soratāya kammaṃ;  passathayye, nivātāya kammaṃ, passathayye, upasantāya kammaṃ! kathañhi  nāma ekadāsikāya divā uṭṭhāsīti kupitā anattamanā aggaḷasūciṃ  gahetvā sīse pahāraṃ dassati, sīsaṃ vobhindissatī'ti.</p>
              <p>[03] ``atha kho, bhikkhave, vedehikāya gahapatāniyā aparena  samayena evaṃ pāpako kittisaddo abbhuggacchi -- `caṇḍī vedehikā  gahapatānī, anivātā vedehikā gahapatānī, anupasantā vedehikā  gahapatānī'ti.</p>
              <p>[03] ``evameva kho, bhikkhave, idhekacco bhikkhu tāvadeva  soratasorato hoti nivātanivāto ^a^T1.0255^ea^ hoti upasantūpasanto hoti yāva  na amanāpā vacanapathā phusanti. yato ca, bhikkhave, bhikkhuṃ ^a^M1.0178^ea^  amanāpā vacanapathā phusanti, atha bhikkhu `sorato'ti veditabbo,  `nivāto'ti veditabbo, `upasanto'ti veditabbo. nāhaṃ taṃ,  bhikkhave, bhikkhuṃ `suvaco'ti vadāmi yo  cīvarapiṇḍapātasenāsanagilānappaccayabhesajjaparikkhārahetu suvaco  hoti, sovacassataṃ āpajjati. taṃ kissa hetu? tañhi so,  bhikkhave, bhikkhu  cīvarapiṇḍapātasenāsanagilānappaccayabhesajjaparikkhāraṃ ^a^V1.0179^ea^ alabhamāno na  suvaco hoti, na sovacassataṃ āpajjati. yo ca kho, bhikkhave,  bhikkhu dhammaṃyeva sakkaronto, dhammaṃ garuṃ karonto, dhammaṃ mānento,  dhammaṃ pūjento, dhammaṃ apacāyamāno {dhammaṃ yeva sakkaronto dhammaṃ garukaronto dhammaṃ  apacāyamāno (sī0 syā0 pī0)} suvaco hoti, sovacassataṃ  āpajjati, tamahaṃ `suvaco'ti vadāmi. tasmātiha, bhikkhave,  `dhammaṃyeva sakkarontā, dhammaṃ garuṃ karontā, dhammaṃ mānentā, dhammaṃ  pūjentā, dhammaṃ apacāyamānā suvacā bhavissāma, sovacassataṃ  āpajjissāmā'ti. evañhi vo, bhikkhave, sikkhitabbaṃ. </p>
              <p>[03] 227^b^.^eb^ ``pañcime, bhikkhave, vacanapathā yehi vo pare  vadamānā vadeyyuṃ -- kālena vā akālena vā; bhūtena vā abhūtena vā;  saṇhena vā pharusena vā; atthasaṃhitena vā anatthasaṃhitena vā;  mettacittā vā dosantarā vā. kālena vā, bhikkhave, pare vadamānā  vadeyyuṃ akālena vā; bhūtena vā, bhikkhave, pare vadamānā vadeyyuṃ  abhūtena vā; saṇhena vā, bhikkhave, pare vadamānā vadeyyuṃ pharusena vā;  atthasaṃhitena vā, bhikkhave, pare vadamānā vadeyyuṃ anatthasaṃhitena   ^a^P1.0127^ea^ vā ^a^T1.0256^ea^; mettacittā vā, bhikkhave, pare vadamānā vadeyyuṃ  dosantarā vā. tatrāpi vo, bhikkhave, evaṃ sikkhitabbaṃ -- `na  ceva no cittaṃ vipariṇataṃ bhavissati, na ca pāpikaṃ vācaṃ  nicchāressāma, hitānukampī ca viharissāma mettacittā, na dosantarā.  tañca puggalaṃ mettāsahagatena cetasā pharitvā viharissāma,  tadārammaṇañca sabbāvantaṃ lokaṃ mettāsahagatena cittena vipulena  mahaggatena appamāṇena averena abyābajjhena {abyāpajjhena (sī0 syā0 pī0),  abyāpajjena (ka0) aṅguttaratikanipātaṭīkā oloketabbā} pharitvā viharissāmā'ti.  evañhi vo, bhikkhave, sikkhitabbaṃ. </p>
              <p>[03] 228^b^.^eb^ ``seyyathāpi, bhikkhave, puriso āgaccheyya  kudālapiṭakaṃ {kuddālapiṭakaṃ (sī0 syā0 pī0)} ādāya. so evaṃ vadeyya -- `ahaṃ imaṃ mahāpathaviṃ  apathaviṃ karissāmī'ti ^a^M1.0179^ea^. so tatra tatra vikhaṇeyya {khaṇeyya (sī0  syā0 pī0)}, tatra tatra  vikireyya, tatra tatra oṭṭhubheyya, tatra tatra omutteyya -- `apathavī  bhavasi, apathavī bhavasī'ti. taṃ kiṃ maññatha, bhikkhave, api nu  so puriso imaṃ mahāpathaviṃ apathaviṃ kareyyā''ti? ``no hetaṃ,  bhante''. ``taṃ kissa hetu''? ``ayañhi, bhante, mahāpathavī  gambhīrā appameyyā. sā na sukarā apathavī kātuṃ; yāvadeva ca pana  so puriso kilamathassa vighātassa bhāgī assā''ti. ``evameva  kho, bhikkhave, pañcime vacanapathā yehi vo pare vadamānā vadeyyuṃ --  kālena vā akālena vā; bhūtena vā abhūtena vā; saṇhena vā pharusena  vā; atthasaṃhitena vā anatthasaṃhitena vā; mettacittā vā dosantarā vā.  kālena vā ^a^V1.0180^ea^, bhikkhave, pare vadamānā vadeyyuṃ akālena ^a^T1.0257^ea^ vā; bhūtena  vā bhikkhave, pare vadamānā vadeyyuṃ abhūtena vā; saṇhena vā,  bhikkhave, pare vadamānā vadeyyuṃ pharusena vā; atthasaṃhitena vā,  bhikkhave, pare vadamānā vadeyyuṃ anatthasaṃhitena vā; mettacittā vā,  bhikkhave, pare vadamānā vadeyyuṃ dosantarā vā. tatrāpi vo,  bhikkhave, evaṃ sikkhitabbaṃ -- `na ceva no cittaṃ vipariṇataṃ  bhavissati, na ca pāpikaṃ vācaṃ nicchāressāma, hitānukampī ca  viharissāma mettacittā na dosantarā. tañca puggalaṃ mettāsahagatena  cetasā pharitvā viharissāma, tadārammaṇañca sabbāvantaṃ lokaṃ  pathavisamena cetasā vipulena mahaggatena appamāṇena averena  abyābajjhena pharitvā viharissāmā'ti. evañhi vo, bhikkhave,  sikkhitabbaṃ. </p>
              <p>[03] 229^b^.^eb^ ``seyyathāpi, bhikkhave, puriso āgaccheyya  lākhaṃ vā haliddiṃ vā nīlaṃ vā mañjiṭṭhaṃ vā ādāya. so evaṃ  vadeyya -- `ahaṃ imasmiṃ ākāse rūpaṃ likhissāmi, rūpapātubhāvaṃ  karissāmī'ti. taṃ kiṃ maññatha, bhikkhave, api nu so puriso  imasmiṃ ākāse rūpaṃ likheyya, rūpapātubhāvaṃ kareyyā''ti? ``no  hetaṃ, bhante''. ``taṃ kissa hetu''? ``ayañhi, bhante, ākāso  arūpī anidassano. tattha na sukaraṃ rūpaṃ likhituṃ, rūpapātubhāvaṃ  kātuṃ; yāvadeva ca pana ^a^P1.0128^ea^ so puriso kilamathassa  vighātassa bhāgī assā''ti. ``evameva kho, bhikkhave, pañcime  vacanapathā yehi vo pare vadamānā vadeyyuṃ kālena vā akālena  vā ^a^T1.0258^ea^ ...pe0... `na ceva... tadārammaṇañca ^a^M1.0180^ea^ sabbāvantaṃ lokaṃ ākāsasamena cetasā  vipulena mahaggatena appamāṇena averena abyābajjhena pharitvā  viharissāmā'ti. evañhi vo, bhikkhave, sikkhitabbaṃ. </p>
              <p>[03] 230^b^.^eb^ ``seyyathāpi, bhikkhave, puriso āgaccheyya  ādittaṃ tiṇukkaṃ ādāya. so evaṃ vadeyya -- `ahaṃ imāya  ādittāya tiṇukkāya gaṅgaṃ nadiṃ santāpessāmi saṃparitāpessāmī'ti.  taṃ kiṃ maññatha, bhikkhave, api nu so puriso ādittāya tiṇukkāya  gaṅgaṃ nadiṃ santāpeyya saṃparitāpeyyā''ti? ``no hetaṃ, bhante''.  ``taṃ kissa hetu''? ``gaṅgā hi, bhante, nadī gambhīrā appameyyā.  sā na sukarā ādittāya tiṇukkāya santāpetuṃ saṃparitāpetuṃ; yāvadeva  ca pana so puriso kilamathassa vighātassa bhāgī assā''ti.  ``evameva kho, bhikkhave, pañcime vacanapathā yehi vo pare vadamānā  vadeyyuṃ kālena vā akālena ^a^V1.0181^ea^ vā...pe0... `na ceva... tadārammaṇañca sabbāvantaṃ  lokaṃ gaṅgāsamena cetasā vipulena mahaggatena appamāṇena averena  abyābajjhena pharitvā viharissāmā''ti. evañhi vo, bhikkhave,  sikkhitabbaṃ. </p>
              <p>[03] 231^b^.^eb^ ``seyyathāpi, bhikkhave, biḷārabhastā madditā  sumadditā suparimadditā, mudukā tūlinī chinnasassarā chinnabhabbharā.  atha puriso āgaccheyya kaṭṭhaṃ vā kathalaṃ {kaṭhalaṃ (sī0 syā0 pī0)} vā ādāya. so evaṃ  vadeyya -- `ahaṃ imaṃ biḷārabhastaṃ madditaṃ sumadditaṃ suparimadditaṃ,  mudukaṃ tūliniṃ, chinnasassaraṃ chinnabhabbharaṃ kaṭṭhena vā kathalena vā  sarasaraṃ karissāmi bharabharaṃ karissāmī'ti ^a^T1.0259^ea^. taṃ kiṃ maññatha,  bhikkhave, api nu so puriso amuṃ biḷārabhastaṃ madditaṃ sumadditaṃ  suparimadditaṃ, mudukaṃ tūliniṃ, chinnasassaraṃ chinnabhabbharaṃ kaṭṭhena vā  kathalena vā sarasaraṃ kareyya, bharabharaṃ kareyyā''ti? ``no hetaṃ,  bhante''. ``taṃ kissa hetu''? ``amu hi, bhante, biḷārabhastā  madditā sumadditā suparimadditā, mudukā tūlinī, chinnasassarā  chinnabhabbharā. sā na sukarā kaṭṭhena vā kathalena vā sarasaraṃ kātuṃ  bharabharaṃ kātuṃ; yāvadeva ca pana so puriso kilamathassa vighātassa  bhāgī assā''ti. ``evameva kho, bhikkhave, pañcime vacanapathā  yehi vo pare vadamānā vadeyyuṃ kālena vā ^a^P1.0129^ea^  akālena vā; bhūtena vā abhūtena vā; saṇhena ^a^M1.0181^ea^ vā pharusena vā;  atthasaṃhitena vā anatthasaṃhitena vā; mettacittā vā dosantarā vā.  kālena vā bhikkhave pare vadamānā vadeyyuṃ akālena vā; bhūtena vā,  bhikkhave, pare vadamānā vadeyyuṃ abhūtena vā; saṇhena vā, bhikkhave,  pare vadamānā vadeyyuṃ pharusena vā; atthasaṃhitena vā, bhikkhave, pare  vadamānā vadeyyuṃ anatthasaṃhitena vā; mettacittā vā, bhikkhave, pare  vadamānā vadeyyuṃ dosantarā vā. tatrāpi vo, bhikkhave, evaṃ  sikkhitabbaṃ -- `na ceva no cittaṃ vipariṇataṃ bhavissati, na ca  pāpikaṃ vācaṃ nicchāressāma hitānukampī ca viharissāma mettacittā  na dosantarā. tañca puggalaṃ mettāsahagatena cetasā pharitvā  viharissāma, tadārammaṇañca sabbāvantaṃ lokaṃ biḷārabhastāsamena  cetasā ^a^T1.0260^ea^ vipulena mahaggatena appamāṇena averena abyābajjhena pharitvā  viharissāmā'ti. evañhi vo, bhikkhave, sikkhitabbaṃ. </p>
              <p>[03] 232^b^.^eb^ ``ubhatodaṇḍakena cepi, bhikkhave, kakacena  corā ocarakā aṅgamaṅgāni okanteyyuṃ, tatrāpi yo mano padūseyya,  na me so tena sāsanakaro. tatrāpi vo, bhikkhave ^a^V1.0182^ea^, evaṃ  sikkhitabbaṃ -- `na ceva no cittaṃ vipariṇataṃ bhavissati, na ca  pāpikaṃ vācaṃ nicchāressāma, hitānukampī ca viharissāma mettacittā  na dosantarā. tañca puggalaṃ mettāsahagatena cetasā pharitvā  viharissāma tadārammaṇañca sabbāvantaṃ lokaṃ mettāsahagatena cetasā  vipulena mahaggatena appamāṇena averena abyābajjhena pharitvā  viharissāmā'ti. evañhi vo, bhikkhave, sikkhitabbaṃ. </p>
              <p>[03] 233^b^.^eb^ ``imañca {imañce (?)} tumhe, bhikkhave, kakacūpamaṃ ovādaṃ  abhikkhaṇaṃ manasi kareyyātha. passatha no tumhe, bhikkhave, taṃ  vacanapathaṃ, aṇuṃ vā thūlaṃ vā, yaṃ tumhe nādhivāseyyāthā''ti? ``no  hetaṃ, bhante''. ``tasmātiha, bhikkhave, imaṃ kakacūpamaṃ ovādaṃ  abhikkhaṇaṃ manasikarotha. taṃ vo bhavissati dīgharattaṃ hitāya  sukhāyā''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] kakacūpamasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. alagaddūpamasuttaṃ </h3n>
            <h4>
              <h4n> </h4n>
              <p>[03] 234^b^.^eb^ evaṃ ^a^T1.0261^ea^ ^a^M1.0182^ea^ ^a^V1.0183^ea^ ^a^P1.0130^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tena kho pana samayena ariṭṭhassa nāma bhikkhuno gaddhabādhipubbassa  {gandhabādhipubbassa (ka0)}  evarūpaṃ pāpakaṃ diṭṭhigataṃ uppannaṃ hoti -- ``tathāhaṃ bhagavatā dhammaṃ  desitaṃ ājānāmi yathā yeme antarāyikā dhammā vuttā bhagavatā te  paṭisevato nālaṃ antarāyāyā''ti. assosuṃ kho sambahulā bhikkhū  -- ``ariṭṭhassa kira nāma bhikkhuno gaddhabādhipubbassa evarūpaṃ  pāpakaṃ diṭṭhigataṃ uppannaṃ -- `tathāhaṃ bhagavatā dhammaṃ desitaṃ ājānāmi  yathā yeme antarāyikā dhammā vuttā bhagavatā te paṭisevato nālaṃ  antarāyāyā'''ti. atha kho te bhikkhū yena ariṭṭho bhikkhu  gaddhabādhipubbo tenupasaṅkamiṃsu; upasaṅkamitvā ariṭṭhaṃ bhikkhuṃ  gaddhabādhipubbaṃ etadavocuṃ -- ``saccaṃ kira te, āvuso ariṭṭha,  evarūpaṃ pāpakaṃ diṭṭhigataṃ uppannaṃ -- `tathāhaṃ bhagavatā dhammaṃ desitaṃ  ājānāmi yathā yeme antarāyikā dhammā vuttā bhagavatā te paṭisevato  nālaṃ antarāyāyā'''ti. ``evaṃbyākho {evaṃ kho (?) bhagavato sammukhāyevassa  ``evaṃbyākho''ti} ahaṃ, āvuso, bhagavatā dhammaṃ  desitaṃ ājānāmi yathā yeme antarāyikā dhammā vuttā bhagavatā  te paṭisevato nālaṃ antarāyāyā''ti. </p>
              <p>[01] atha kho tepi bhikkhū ariṭṭhaṃ bhikkhuṃ gaddhabādhipubbaṃ  etasmā ^a^T1.0262^ea^ pāpakā diṭṭhigatā vivecetukāmā samanuyuñjanti samanugāhanti  {samanuggāhanti (syā0)}  samanubhāsanti -- ``mā hevaṃ, āvuso ariṭṭha, avaca, mā bhagavantaṃ  abbhācikkhi; na hi sādhu bhagavato abbhakkhānaṃ {abbhācikkhanaṃ (ka0)}, na hi bhagavā evaṃ  vadeyya. anekapariyāyenāvuso ariṭṭha, antarāyikā dhammā  antarāyikā vuttā bhagavatā, alañca pana te paṭisevato antarāyāya.  appassādā kāmā vuttā bhagavatā bahudukkhā bahupāyāsā,ādīnavo ettha  bhiyyo. aṭṭhikaṅkalūpamā kāmā vuttā bhagavatā...pe0... maṃsapesūpamā kāmā  vuttā bhagavatā... tiṇukkūpamā kāmā vuttā bhagavatā... aṅgārakāsūpamā  kāmā vuttā bhagavatā... supinakūpamā kāmā vuttā bhagavatā... yācitakūpamā  kāmā vuttā bhagavatā... rukkhaphalūpamā kāmā vuttā bhagavatā...  asisūnūpamā kāmā vuttā bhagavatā... sattisūlūpamā kāmā vuttā bhagavatā...  sappasirūpamā kāmā vuttā ^a^M1.0183^ea^ bhagavatā bahudukkhā bahupāyāsā,  ādīnavo ettha bhiyyo''ti. evampi kho ariṭṭho bhikkhu  gaddhabādhipubbo ^a^V1.0184^ea^ tehi bhikkhūhi samanuyuñjiyamāno samanugāhiyamāno  {samanuggāhiyamāno (syā0 vinayepi)}  samanubhāsiyamāno tadeva {tatheva taṃ (vinaye)} pāpakaṃ diṭṭhigataṃ thāmasā parāmāsā  abhinivissa voharati -- ``evaṃbyākho ahaṃ, āvuso, bhagavatā dhammaṃ  desitaṃ ājānāmi yathā yeme antarāyikā dhammā vuttā bhagavatā te  paṭisevato nālaṃ antarāyāyā''ti. </p>
              <p>[03] 235^b^.^eb^ yato kho te bhikkhū nāsakkhiṃsu ariṭṭhaṃ  bhikkhuṃ gaddhabādhipubbaṃ ^a^T1.0263^ea^ ^a^P1.0131^ea^ etasmā pāpakā diṭṭhigatā  vivecetuṃ, atha kho te bhikkhū yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinnā kho te bhikkhū bhagavantaṃ etadavocuṃ -- ``ariṭṭhassa nāma,  bhante, bhikkhuno gaddhabādhipubbassa evarūpaṃ pāpakaṃ diṭṭhigataṃ uppannaṃ --  `tathāhaṃ bhagavatā dhammaṃ desitaṃ ājānāmi yathā yeme antarāyikā  dhammā vuttā bhagavatā te paṭisevato nālaṃ antarāyāyā'ti. assumha  kho mayaṃ, bhante -- `ariṭṭhassa kira nāma bhikkhuno  gaddhabādhipubbassa evarūpaṃ pāpakaṃ diṭṭhigataṃ uppannaṃ -- tathāhaṃ bhagavatā  dhammaṃ desitaṃ ājānāmi yathā yeme antarāyikā dhammā vuttā  bhagavatā te paṭisevato nālaṃ antarāyāyā'ti. atha kho mayaṃ,  bhante, yena ariṭṭho bhikkhu gaddhabādhipubbo tenupasaṅkamimha;  upasaṅkamitvā ariṭṭhaṃ bhikkhuṃ gaddhabādhipubbaṃ etadavocumha -- `saccaṃ  kira te, āvuso ariṭṭha, evarūpaṃ pāpakaṃ diṭṭhigataṃ uppannaṃ -- tathāhaṃ  bhagavatā dhammaṃ desitaṃ ājānāmi yathā yeme antarāyikā dhammā  vuttā bhagavatā te paṭisevato nālaṃ antarāyāyā'ti?</p>
              <p>[03] ``evaṃ vutte, bhante, ariṭṭho bhikkhu gaddhabādhipubbo amhe  etadavoca -- `evaṃbyākho ahaṃ, āvuso, bhagavatā dhammaṃ desitaṃ  ājānāmi yathā yeme antarāyikā dhammā vuttā bhagavatā te  paṭisevato nālaṃ antarāyāyā'ti. atha kho mayaṃ, bhante, ariṭṭhaṃ  bhikkhuṃ gaddhabādhipubbaṃ etasmā pāpakā diṭṭhigatā vivecetukāmā  samanuyuñjimha samanugāhimha samanubhāsimha ^a^T1.0264^ea^ -- `mā hevaṃ, āvuso  ariṭṭha, avaca, mā bhagavantaṃ abbhācikkhi; na hi sādhu bhagavato  abbhakkhānaṃ ^a^M1.0184^ea^, na hi bhagavā evaṃ vadeyya. anekapariyāyenāvuso  ariṭṭha, antarāyikā dhammā antarāyikā vuttā bhagavatā, alañca pana  te paṭisevato antarāyāya. appassādā kāmā vuttā bhagavatā  bahudukkhā bahupāyāsā, ādīnavo ettha bhiyyo. aṭṭhikaṅkalūpamā  kāmā vuttā bhagavatā...pe0... sappasirūpamā kāmā vuttā bhagavatā  bahudukkhā bahupāyāsā, ādīnavo ettha bhiyyo'ti. evampi kho,  bhante, ariṭṭho bhikkhu gaddhabādhipubbo amhehi samanuyuñjiyamāno  samanugāhiyamāno ^a^V1.0185^ea^ samanubhāsiyamāno tadeva pāpakaṃ diṭṭhigataṃ thāmasā  parāmāsā abhinivissa voharati -- `evaṃbyākho ahaṃ, āvuso,  bhagavatā dhammaṃ desitaṃ ājānāmi yathā yeme antarāyikā dhammā  vuttā bhagavatā te paṭisevato nālaṃ antarāyāyā'ti. yato kho mayaṃ,  bhante, nāsakkhimha ariṭṭhaṃ bhikkhuṃ gaddhabādhipubbaṃ etasmā pāpakā  diṭṭhigatā vivecetuṃ, atha mayaṃ etamatthaṃ bhagavato ārocemā''ti. </p>
              <p>[03] 236^b^.^eb^ atha kho bhagavā aññataraṃ bhikkhuṃ āmantesi  -- ``ehi tvaṃ, bhikkhu, mama vacanena ariṭṭhaṃ bhikkhuṃ gaddhabādhipubbaṃ  āmantehi -- `satthā taṃ, āvuso ariṭṭha, āmantetī'''ti. ``evaṃ  ^a^P1.0132^ea^, bhante''ti kho so bhikkhu bhagavato paṭissutvā,  yena ariṭṭho bhikkhu gaddhabādhipubbo tenupasaṅkami; upasaṅkamitvā ariṭṭhaṃ  bhikkhuṃ gaddhabādhipubbaṃ etadavoca -- ``satthā ^a^T1.0265^ea^ taṃ, āvuso ariṭṭha,  āmantetī''ti. ``evamāvuso''ti kho ariṭṭho bhikkhu  gaddhabādhipubbo tassa bhikkhuno paṭissutvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinnaṃ kho ariṭṭhaṃ bhikkhuṃ gaddhabādhipubbaṃ bhagavā etadavoca --  ``saccaṃ kira te, ariṭṭha, evarūpaṃ pāpakaṃ diṭṭhigataṃ uppannaṃ -- `tathāhaṃ  bhagavatā dhammaṃ desitaṃ ājānāmi yathā yeme antarāyikā dhammā vuttā  bhagavatā te paṭisevato nālaṃ antarāyāyā'''ti?</p>
              <p>[03] ``evaṃbyākho ahaṃ, bhante, bhagavatā dhammaṃ desitaṃ ājānāmi  -- `yathā yeme antarāyikā dhammā vuttā bhagavatā te paṭisevato nālaṃ  antarāyāyā'''ti. ``kassa kho nāma tvaṃ, moghapurisa, mayā evaṃ  dhammaṃ desitaṃ ājānāsi? nanu mayā, moghapurisa, anekapariyāyena  antarāyikā dhammā antarāyikā vuttā? alañca pana te paṭisevato  antarāyāya. appassādā kāmā vuttā mayā, bahudukkhā bahupāyāsā,  ādīnavo ettha bhiyyo. aṭṭhikaṅkalūpamā kāmā vuttā mayā...  maṃsapesūpamā ^a^M1.0185^ea^ kāmā vuttā mayā... tiṇukkūpamā kāmā vuttā mayā...  aṅgārakāsūpamā kāmā vuttā mayā... supinakūpamā kāmā vuttā mayā...  yācitakūpamā kāmā vuttā mayā... rukkhaphalūpamā kāmā vuttā mayā...  asisūnūpamā kāmā vuttā mayā... sattisūlūpamā kāmā vuttā mayā...  sappasirūpamā kāmā vuttā mayā, bahudukkhā bahupāyāsā, ādīnavo  ettha bhiyyo. atha ca pana tvaṃ, moghapurisa, attanā duggahitena ^a^T1.0266^ea^  amhe ceva abbhācikkhasi, attānañca khanasi, bahuñca apuññaṃ  pasavasi. tañhi te, moghapurisa, bhavissati dīgharattaṃ ahitāya  dukkhāyā''ti.</p>
              <p>[03] atha ^a^V1.0186^ea^ kho bhagavā bhikkhū āmantesi -- ``taṃ kiṃ maññatha,  bhikkhave, api nāyaṃ ariṭṭho bhikkhu gaddhabādhipubbo usmīkatopi  imasmiṃ dhammavinaye''ti? ``kiñhi {kiṃti (ka0)} siyā, bhante; no hetaṃ,  bhante''ti. evaṃ vutte, ariṭṭho bhikkhu gaddhabādhipubbo tuṇhībhūto  maṅkubhūto pattakkhandho adhomukho pajjhāyanto appaṭibhāno nisīdi.  atha kho bhagavā ariṭṭhaṃ bhikkhuṃ gaddhabādhipubbaṃ tuṇhībhūtaṃ maṅkubhūtaṃ  pattakkhandhaṃ adhomukhaṃ pajjhāyantaṃ appaṭibhānaṃ viditvā ariṭṭhaṃ bhikkhuṃ  gaddhabādhipubbaṃ etadavoca -- ``paññāyissasi kho tvaṃ, moghapurisa,  etena sakena pāpakena diṭṭhigatena. idhāhaṃ bhikkhū  paṭipucchissāmī''ti. </p>
              <p>[03] 237^b^.^eb^ atha kho bhagavā bhikkhū āmantesi --  ``tumhepi me, bhikkhave ^a^P1.0133^ea^, evaṃ dhammaṃ desitaṃ  ājānātha yathāyaṃ ariṭṭho bhikkhu gaddhabādhipubbo attanā duggahitena  amhe ceva abbhācikkhati, attānañca khanati, bahuñca apuññaṃ  pasavatī''ti? ``no hetaṃ, bhante. anekapariyāyena hi no, bhante,  antarāyikā dhammā antarāyikā vuttā bhagavatā; alañca pana te  paṭisevato antarāyāya. appassādā kāmā vuttā bhagavatā bahudukkhā  bahupāyāsā, ādīnavo ettha bhiyyo. aṭṭhikaṅkalūpamā kāmā vuttā  bhagavatā...pe0... sappasirūpamā kāmā vuttā bhagavatā bahudukkhā  bahupāyāsā ^a^T1.0267^ea^, ādīnavo ettha bhiyyo''ti. ``sādhu sādhu, bhikkhave,  sādhu, kho me tumhe, bhikkhave, evaṃ dhammaṃ desitaṃ ājānātha.  anekapariyāyena hi kho, bhikkhave, antarāyikā dhammā vuttā mayā,  alañca pana te paṭisevato antarāyāya. appassādā kāmā vuttā  mayā ^a^M1.0186^ea^, bahudukkhā bahupāyāsā, ādīnavo ettha bhiyyo.  aṭṭhikaṅkalūpamā kāmā vuttā mayā...pe0... sappasirūpamā kāmā vuttā  mayā, bahudukkhā bahupāyāsā, ādīnavo ettha bhiyyo. atha ca  panāyaṃ ariṭṭho bhikkhu gaddhabādhipubbo attanā duggahitena amhe ceva  abbhācikkhati, attānañca khanati, bahuñca apuññaṃ pasavati. tañhi  tassa moghapurisassa bhavissati dīgharattaṃ ahitāya dukkhāya. so  vata, bhikkhave, aññatreva kāmehi aññatra kāmasaññāya aññatra  kāmavitakkehi kāme paṭisevissatīti -- netaṃ ṭhānaṃ vijjati''. </p>
              <p>[03] 238^b^.^eb^ ``idha, bhikkhave, ekacce moghapurisā dhammaṃ  pariyāpuṇanti -- suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ,  jātakaṃ, abbhutadhammaṃ, vedallaṃ. te taṃ dhammaṃ pariyāpuṇitvā tesaṃ  dhammānaṃ paññāya atthaṃ na upaparikkhanti. tesaṃ te dhammā paññāya  atthaṃ anupaparikkhataṃ ^a^V1.0187^ea^ na nijjhānaṃ khamanti. te upārambhānisaṃsā  ceva dhammaṃ pariyāpuṇanti itivādappamokkhānisaṃsā ca. yassa  catthāya dhammaṃ pariyāpuṇanti tañcassa atthaṃ ^a^T1.0268^ea^ nānubhonti. tesaṃ te  dhammā duggahitā dīgharattaṃ ahitāya dukkhāya saṃvattanti. taṃ kissa  hetu? duggahitattā, bhikkhave, dhammānaṃ.</p>
              <p>[03] ``seyyathāpi, bhikkhave, puriso alagaddatthiko alagaddagavesī  alagaddapariyesanaṃ caramāno. so passeyya mahantaṃ alagaddaṃ. tamenaṃ  bhoge vā naṅguṭṭhe vā gaṇheyya. tassa so alagaddo paṭiparivattitvā  {paṭinivattitvā (syā0 ka0)}  hatthe vā bāhāya vā aññatarasmiṃ vā aṅgapaccaṅge ḍaṃseyya {ḍaseyya (sī0 pī0)}. so  tatonidānaṃ ^a^P1.0134^ea^ maraṇaṃ vā nigaccheyya maraṇamattaṃ vā  dukkhaṃ. taṃ kissa hetu? duggahitattā, bhikkhave, alagaddassa.  evameva kho, bhikkhave, idhekacce moghapurisā dhammaṃ pariyāpuṇanti --  suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ, jātakaṃ,  abbhutadhammaṃ, vedallaṃ. te taṃ dhammaṃ pariyāpuṇitvā tesaṃ dhammānaṃ  paññāya atthaṃ na upaparikkhanti. tesaṃ te dhammā paññāya atthaṃ  anupaparikkhataṃ na nijjhānaṃ khamanti. te upārambhānisaṃsā ceva  dhammaṃ pariyāpuṇanti itivādappamokkhānisaṃsā ca. yassa catthāya  dhammaṃ pariyāpuṇanti tañcassa atthaṃ nānubhonti. tesaṃ te dhammā  duggahitā dīgharattaṃ ahitāya dukkhāya saṃvattanti. taṃ kissa hetu?  duggahitattā bhikkhave dhammānaṃ. </p>
              <p>[03] 239^b^.^eb^ ``idha ^a^M1.0187^ea^ pana, bhikkhave, ekacce kulaputtā dhammaṃ  pariyāpuṇanti -- suttaṃ, geyyaṃ, veyyākaraṇaṃ, gāthaṃ, udānaṃ, itivuttakaṃ,  jātakaṃ, abbhutadhammaṃ, vedallaṃ. te taṃ dhammaṃ pariyāpuṇitvā tesaṃ  dhammānaṃ paññāya atthaṃ upaparikkhanti. tesaṃ te dhammā paññāya atthaṃ  upaparikkhataṃ nijjhānaṃ ^a^T1.0269^ea^ khamanti. te na ceva upārambhānisaṃsā dhammaṃ  pariyāpuṇanti na itivādappamokkhānisaṃsā ca {na ca itivādappamokkhānisaṃsā  (?)}. yassa catthāya dhammaṃ  pariyāpuṇanti tañcassa atthaṃ anubhonti. tesaṃ te dhammā suggahitā  dīgharattaṃ hitāya sukhāya saṃvattanti. taṃ kissa hetu? suggahitattā  bhikkhave dhammānaṃ.</p>
              <p>[03] ``seyyathāpi, bhikkhave, puriso alagaddatthiko alagaddagavesī  alagaddapariyesanaṃ caramāno. so passeyya mahantaṃ alagaddaṃ. tamenaṃ  ajapadena daṇḍena suniggahitaṃ niggaṇheyya. ajapadena daṇḍena  suniggahitaṃ niggahitvā, gīvāya suggahitaṃ gaṇheyya. kiñcāpi so,  bhikkhave ^a^V1.0188^ea^, alagaddo tassa purisassa hatthaṃ vā bāhaṃ vā aññataraṃ vā  aṅgapaccaṅgaṃ bhogehi paliveṭheyya, atha kho so neva tatonidānaṃ maraṇaṃ  vā nigaccheyya maraṇamattaṃ vā dukkhaṃ. taṃ kissa hetu? suggahitattā,  bhikkhave, alagaddassa. evameva kho, bhikkhave, idhekacce kulaputtā  dhammaṃ pariyāpuṇanti -- suttaṃ, geyyaṃ, veyyākaraṇaṃ, gāthaṃ, udānaṃ,  itivuttakaṃ, jātakaṃ, abbhutadhammaṃ, vedallaṃ. te taṃ dhammaṃ pariyāpuṇitvā  tesaṃ dhammānaṃ paññāya atthaṃ upaparikkhanti. tesaṃ te dhammā paññāya  atthaṃ upaparikkhataṃ nijjhānaṃ khamanti. te na ceva upārambhānisaṃsā  dhammaṃ pariyāpuṇanti, na itivādappamokkhānisaṃsā ca. yassa  catthāya dhammaṃ pariyāpuṇanti, tañcassa atthaṃ anubhonti. tesaṃ te  dhammā suggahitā dīgharattaṃ atthāya hitāya sukhāya saṃvattanti. taṃ  kissa hetu? suggahitattā, bhikkhave, dhammānaṃ. tasmātiha,  bhikkhave, yassa ^a^T1.0270^ea^ me bhāsitassa atthaṃ ājāneyyātha, tathā naṃ  dhāreyyātha. yassa ca pana me bhāsitassa atthaṃ na ājāneyyātha, ahaṃ  vo tattha paṭipucchitabbo, ye vā panāssu viyattā bhikkhū. </p>
              <p>[03] 240^b^.^eb^ ``kullūpamaṃ vo, bhikkhave, dhammaṃ desessāmi  nittharaṇatthāya, no gahaṇatthāya. taṃ suṇātha, sādhukaṃ manasikarotha,  bhāsissāmī''ti. ``evaṃ, bhante''ti kho te bhikkhū bhagavato  paccassosuṃ. bhagavā etadavoca -- ``seyyathāpi ^a^M1.0188^ea^, bhikkhave, puriso  addhānamaggappaṭipanno. so passeyya mahantaṃ udakaṇṇavaṃ, orimaṃ tīraṃ  sāsaṅkaṃ sappaṭibhayaṃ, pārimaṃ tīraṃ khemaṃ appaṭibhayaṃ; na cassa nāvā  santāraṇī uttarasetu vā apārā pāraṃ gamanāya. tassa evamassa  ^a^P1.0135^ea^ -- `ayaṃ kho mahāudakaṇṇavo, orimaṃ tīraṃ  sāsaṅkaṃ sappaṭibhayaṃ, pārimaṃ tīraṃ khemaṃ appaṭibhayaṃ; natthi ca nāvā  santāraṇī uttarasetu vā apārā pāraṃ gamanāya. yaṃnūnāhaṃ  tiṇakaṭṭhasākhāpalāsaṃ saṃkaḍḍhitvā, kullaṃ bandhitvā, taṃ kullaṃ nissāya  hatthehi ca pādehi ca vāyamamāno sotthinā pāraṃ uttareyya'nti. atha  kho so, bhikkhave, puriso tiṇakaṭṭhasākhāpalāsaṃ saṃkaḍḍhitvā, kullaṃ  bandhitvā taṃ kullaṃ nissāya hatthehi ca pādehi ca vāyamamāno  sotthinā pāraṃ uttareyya. tassa purisassa uttiṇṇassa {tiṇṇassa (pī0 ka0)} pāraṅgatassa  evamassa -- `bahukāro kho me ayaṃ kullo; imāhaṃ kullaṃ nissāya  hatthehi ca pādehi ca vāyamamāno sotthinā pāraṃ uttiṇṇo. yaṃnūnāhaṃ  imaṃ kullaṃ sīse vā āropetvā khandhe ^a^T1.0271^ea^ vā uccāretvā {uccopetvā (ka0)} yena kāmaṃ  pakkameyya'nti. taṃ kiṃ maññatha, bhikkhave, api nu so puriso  evaṃkārī tasmiṃ kulle kiccakārī assā''ti? ``no hetaṃ, bhante''.  ``kathaṃkārī ca so, bhikkhave, puriso tasmiṃ kulle kiccakārī assa?  idha, bhikkhave, tassa purisassa uttiṇṇassa pāraṅgatassa evamassa  -- `bahukāro kho me ayaṃ kullo; imāhaṃ kullaṃ nissāya ^a^V1.0189^ea^ hatthehi ca  pādehi ca vāyamamāno sotthinā pāraṃ uttiṇṇo. yaṃnūnāhaṃ imaṃ kullaṃ  thale vā ussādetvā {ussāretvā (ka0)} udake vā opilāpetvā yena kāmaṃ pakkameyya'nti.  evaṃkārī kho so, bhikkhave, puriso tasmiṃ kulle kiccakārī  assa. evameva kho, bhikkhave, kullūpamo mayā dhammo desito  nittharaṇatthāya, no gahaṇatthāya. kullūpamaṃ vo, bhikkhave, dhammaṃ  desitaṃ, ājānantehi dhammāpi vo pahātabbā pageva adhammā. </p>
              <p>[03] 241^b^.^eb^ ``chayimāni, bhikkhave, diṭṭhiṭṭhānāni.  katamāni cha? idha, bhikkhave, assutavā puthujjano ariyānaṃ  adassāvī ariyadhammassa akovido ariyadhamme avinīto,  sappurisānaṃ adassāvī sappurisadhammassa akovido sappurisadhamme  avinīto, rūpaṃ `etaṃ mama, esohamasmi, eso me attā'ti ^a^M1.0189^ea^   samanupassati; vedanaṃ `etaṃ mama, esohamasmi, eso me attā'ti  samanupassati; saññaṃ `etaṃ mama, esohamasmi, eso me attā'ti  samanupassati; saṅkhāre `etaṃ mama, esohamasmi, eso ^a^T1.0272^ea^ me attā'ti  samanupassati; yampi taṃ diṭṭhaṃ sutaṃ mutaṃ viññātaṃ pattaṃ pariyesitaṃ,  anuvicaritaṃ manasā tampi `etaṃ mama, esohamasmi, eso me  attā'ti samanupassati; yampi taṃ diṭṭhiṭṭhānaṃ -- so loko so attā,  so pecca bhavissāmi nicco dhuvo sassato avipariṇāmadhammo  ^a^P1.0136^ea^, sassatisamaṃ tatheva ṭhassāmīti -- tampi `etaṃ  mama, esohamasmi, eso me attā'ti samanupassati. sutavā ca  kho, bhikkhave, ariyasāvako ariyānaṃ dassāvī ariyadhammassa  kovido ariyadhamme suvinīto, sappurisānaṃ dassāvī  sappurisadhammassa kovido sappurisadhamme suvinīto, rūpaṃ `netaṃ mama,  nesohamasmi, na meso attā'ti samanupassati; vedanaṃ `netaṃ mama,  nesohamasmi, na meso attā'ti samanupassati; saññaṃ `netaṃ mama,  nesohamasmi, na meso attā'ti samanupassati; saṅkhāre `netaṃ mama,  nesohamasmi, na meso attā'ti samanupassati; yampi taṃ diṭṭhaṃ sutaṃ  mutaṃ viññātaṃ pattaṃ pariyesitaṃ, anuvicaritaṃ manasā, tampi `netaṃ  mama, nesohamasmi, na meso attā'ti samanupassati; yampi taṃ  diṭṭhiṭṭhānaṃ -- so loko so attā, so pecca bhavissāmi nicco dhuvo  sassato avipariṇāmadhammo, sassatisamaṃ tatheva ṭhassāmīti -- tampi  `netaṃ mama, nesohamasmi, na meso attā'ti samanupassati. so evaṃ  samanupassanto asati na paritassatī''ti. </p>
              <p>[03] 242^b^.^eb^ evaṃ vutte, aññataro bhikkhu bhagavantaṃ etadavoca  -- ``siyā nu kho, bhante, bahiddhā asati paritassanā''ti?  ``siyā, bhikkhū''ti -- bhagavā ^a^T1.0273^ea^ avoca. ``idha bhikkhu ekaccassa ^a^V1.0190^ea^   evaṃ hoti -- `ahu vata me, taṃ vata me natthi; siyā vata me, taṃ  vatāhaṃ na labhāmī'ti. so socati kilamati paridevati urattāḷiṃ  kandati sammohaṃ āpajjati. evaṃ kho, bhikkhu, bahiddhā asati  paritassanā hotī''ti.</p>
              <p>[03] ``siyā pana, bhante, bahiddhā asati aparitassanā''ti?  ``siyā, bhikkhū''ti -- bhagavā avoca. ``idha bhikkhu ekaccassa  na evaṃ hoti -- `ahu vata me, taṃ vata me natthi; siyā vata me, taṃ  vatāhaṃ na labhāmī'ti. so na socati ^a^M1.0190^ea^ na kilamati na paridevati  na urattāḷiṃ kandati na sammohaṃ āpajjati. evaṃ kho, bhikkhu,  bahiddhā asati aparitassanā hotī''ti.</p>
              <p>[03] ``siyā nu kho, bhante, ajjhattaṃ asati paritassanā''ti?  ``siyā, bhikkhū''ti -- bhagavā avoca. ``idha, bhikkhu,  ekaccassa evaṃ diṭṭhi hoti -- `so loko so attā, so pecca  bhavissāmi nicco dhuvo sassato avipariṇāmadhammo, sassatisamaṃ  tatheva ṭhassāmī'ti. so suṇāti tathāgatassa vā tathāgatasāvakassa  vā sabbesaṃ diṭṭhiṭṭhānādhiṭṭhānapariyuṭṭhānābhinivesānusayānaṃ  samugghātāya sabbasaṅkhārasamathāya sabbūpadhipaṭinissaggāya  taṇhākkhayāya virāgāya nirodhāya nibbānāya dhammaṃ desentassa.  tassa evaṃ hoti ^a^P1.0137^ea^ -- `ucchijjissāmi nāmassu,  vinassissāmi nāmassu, nassu nāma bhavissāmī'ti. so socati  kilamati paridevati urattāḷiṃ kandati sammohaṃ āpajjati. evaṃ  kho, bhikkhu, ajjhattaṃ asati paritassanā hotī''ti.</p>
              <p>[03] ``siyā pana, bhante, ajjhattaṃ asati aparitassanā''ti?  ``siyā, bhikkhū''ti ^a^T1.0274^ea^ bhagavā avoca. ``idha, bhikkhu, ekaccassa  na evaṃ diṭṭhi hoti -- `so loko so attā, so pecca bhavissāmi  nicco dhuvo sassato avipariṇāmadhammo, sassatisamaṃ tatheva  ṭhassāmī'ti. so suṇāti tathāgatassa vā tathāgatasāvakassa vā  sabbesaṃ diṭṭhiṭṭhānādhiṭṭhānapariyuṭṭhānābhinivesānusayānaṃ samugghātāya  sabbasaṅkhārasamathāya sabbūpadhipaṭinissaggāya taṇhākkhayāya  virāgāya nirodhāya nibbānāya dhammaṃ desentassa. tassa na evaṃ  hoti -- `ucchijjissāmi nāmassu, vinassissāmi nāmassu, nassu  nāma bhavissāmī'ti. so na socati ^a^V1.0191^ea^ na kilamati na paridevati  na urattāḷiṃ kandati na sammohaṃ āpajjati. evaṃ kho, bhikkhu,  ajjhattaṃ asati aparitassanā hoti''. </p>
              <p>[03] 243^b^.^eb^ ``taṃ {tañca (ka0)}, bhikkhave, pariggahaṃ pariggaṇheyyātha,  yvāssa {yvāssu (ka0)} pariggaho nicco dhuvo sassato avipariṇāmadhammo,  sassatisamaṃ tatheva tiṭṭheyya. passatha no tumhe, bhikkhave, taṃ  pariggahaṃ yvāssa pariggaho nicco dhuvo sassato avipariṇāmadhammo,  sassatisamaṃ tatheva tiṭṭheyyā''ti? ``no hetaṃ, bhante''. ``sādhu,  bhikkhave. ahampi kho taṃ, bhikkhave, pariggahaṃ na samanupassāmi ^a^M1.0191^ea^   yvāssa pariggaho nicco dhuvo sassato avipariṇāmadhammo  sassatisamaṃ tatheva tiṭṭheyya.</p>
              <p>[03] ``taṃ, bhikkhave, attavādupādānaṃ upādiyetha, yaṃsa {yassa (syā0 ka0)}  attavādupādānaṃ upādiyato na uppajjeyyuṃ  sokaparidevadukkhadomanassupāyāsā. passatha no tumhe, bhikkhave, taṃ  attavādupādānaṃ ^a^T1.0275^ea^ yaṃsa attavādupādānaṃ upādiyato na uppajjeyyuṃ  sokaparidevadukkhadomanassupāyāsā''ti? ``no hetaṃ, bhante''.  ``sādhu, bhikkhave. ahampi kho taṃ, bhikkhave, attavādupādānaṃ na  samanupassāmi yaṃsa attavādupādānaṃ upādiyato na uppajjeyyuṃ  sokaparidevadukkhadomanassupāyāsā.</p>
              <p>[03] ``taṃ, bhikkhave, diṭṭhinissayaṃ nissayetha yaṃsa diṭṭhinissayaṃ  nissayato na uppajjeyyuṃ sokaparidevadukkhadomanassupāyāsā. passatha  no tumhe, bhikkhave, taṃ diṭṭhinissayaṃ yaṃsa diṭṭhinissayaṃ nissayato  na uppajjeyyuṃ sokaparidevadukkhadomanassupāyāsā''ti? ``no hetaṃ,  bhante''. ``sādhu, bhikkhave. ahampi kho taṃ, bhikkhave,  diṭṭhinissayaṃ na samanupassāmi yaṃsa diṭṭhinissayaṃ nissayato  ^a^P1.0138^ea^ na uppajjeyyuṃ sokaparidevadukkhadomanassupāyāsā''. </p>
              <p>[03] 244^b^.^eb^ ``attani vā, bhikkhave, sati attaniyaṃ me  ti assā''ti?</p>
              <p>[03] ``evaṃ, bhante''.</p>
              <p>[03] ``attaniye vā, bhikkhave, sati attā me ti assā''ti?  ``evaṃ, bhante''.</p>
              <p>[03] ``attani ^a^V1.0192^ea^ ca, bhikkhave, attaniye ca saccato thetato  anupalabbhamāne, yampi taṃ diṭṭhiṭṭhānaṃ -- `so loko so attā, so  pecca bhavissāmi nicco dhuvo sassato avipariṇāmadhammo,  sassatisamaṃ tatheva ṭhassāmī'ti -- nanāyaṃ {na ca khoyaṃ (ka0)}, bhikkhave, kevalo  paripūro bāladhammo'''ti?</p>
              <p>[03] ``kiñhi no siyā, bhante, kevalo hi, bhante, paripūro {kevalo paripūro (sī0  pī0)} bāladhammo''ti.</p>
              <p>[03] ``taṃ kiṃ maññatha, bhikkhave, rūpaṃ niccaṃ vā aniccaṃ vā''ti?</p>
              <p>[03] ``aniccaṃ, bhante'' ^a^T1.0276^ea^.</p>
              <p>[03] ``yaṃ panāniccaṃ, dukkhaṃ vā taṃ sukhaṃ vā''ti?</p>
              <p>[03] ``dukkhaṃ, bhante''.</p>
              <p>[03] ``yaṃ panāniccaṃ dukkhaṃ vipariṇāmadhammaṃ, kallaṃ nu taṃ  samanupassituṃ -- etaṃ mama, esohamasmi, eso me attā''ti?</p>
              <p>[03] ``no hetaṃ, bhante''.</p>
              <p>[03] ``taṃ kiṃ maññatha, bhikkhave, vedanā...pe0... saññā...  saṅkhārā... viññāṇaṃ niccaṃ vā aniccaṃ vā''ti?</p>
              <p>[03] ``aniccaṃ, bhante''.</p>
              <p>[03] ``yaṃ panāniccaṃ, dukkhaṃ ^a^M1.0192^ea^ vā taṃ sukhaṃ vā''ti?</p>
              <p>[03] ``dukkhaṃ, bhante''.</p>
              <p>[03] ``yaṃ ^a^V1.0193^ea^ panāniccaṃ dukkhaṃ vipariṇāmadhammaṃ, kallaṃ nu taṃ  samanupassituṃ -- etaṃ mama, esohamasmi, eso me attā''ti?</p>
              <p>[03] ``no hetaṃ, bhante''.</p>
              <p>[03] ``tasmātiha, bhikkhave, yaṃ kiñci rūpaṃ atītānāgatapaccuppannaṃ,  ajjhattaṃ vā bahiddhā vā ^a^P1.0139^ea^, oḷārikaṃ vā sukhumaṃ  vā, hīnaṃ vā paṇītaṃ vā, yaṃ dūre santike vā, sabbaṃ rūpaṃ `netaṃ mama,  nesohamasmi, na meso attā'ti -- evametaṃ yathābhūtaṃ sammappaññāya  daṭṭhabbaṃ. yā kāci vedanā...pe0... yā kāci saññā... ye keci  saṅkhārā... yaṃ kiñci viññāṇaṃ atītānāgatapaccuppannaṃ, ajjhattaṃ vā  bahiddhā vā, oḷārikaṃ vā sukhumaṃ vā, hīnaṃ vā paṇītaṃ vā, yaṃ dūre  santike vā, sabbaṃ viññāṇaṃ `netaṃ mama, nesohamasmi, na meso  attā'ti -- evametaṃ yathābhūtaṃ sammappaññāya daṭṭhabbaṃ''. </p>
              <p>[03] 245^b^.^eb^ ``evaṃ passaṃ, bhikkhave, sutavā ariyasāvako  rūpasmiṃ nibbindati, vedanāya nibbindati, saññāya nibbindati,  saṅkhāresu nibbindati, viññāṇasmiṃ nibbindati, nibbidā  virajjati {nibbindaṃ virajjati (sī0 syā0 pī0)}, virāgā vimuccati  ^a^T1.0277^ea^, vimuttasmiṃ vimuttamiti ñāṇaṃ hoti.  `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti pajānāti. ayaṃ vuccati, bhikkhave, bhikkhu  ukkhittapaligho itipi, saṃkiṇṇaparikkho itipi, abbūḷhesiko  itipi, niraggaḷo itipi, ariyo pannaddhajo pannabhāro visaṃyutto  itipi.</p>
              <p>[03] ``kathañca, bhikkhave, bhikkhu ukkhittapaligho hoti? idha,  bhikkhave, bhikkhuno avijjā pahīnā hoti, ucchinnamūlā  tālāvatthukatā anabhāvaṃkatā, āyatiṃ anuppādadhammā. evaṃ kho,  bhikkhave, bhikkhu ukkhittapaligho hoti.</p>
              <p>[03] ``kathañca, bhikkhave, bhikkhu saṃkiṇṇaparikkho hoti? idha,  bhikkhave, bhikkhuno ponobbhaviko ^a^V1.0194^ea^ jātisaṃsāro pahīno hoti,  ucchinnamūlo tālāvatthukato anabhāvaṃkato, āyatiṃ anuppādadhammo.  evaṃ kho, bhikkhave, bhikkhu saṃkiṇṇaparikkho hoti.</p>
              <p>[03] ``kathañca, bhikkhave, bhikkhu abbūḷhesiko hoti? idha,  bhikkhave, bhikkhuno taṇhā pahīnā hoti, ucchinnamūlā tālāvatthukatā  anabhāvaṃkatā, āyatiṃ anuppādadhammā. evaṃ kho, bhikkhave, bhikkhu  abbūḷhesiko hoti.</p>
              <p>[03] ``kathañca, bhikkhave, bhikkhu niraggaḷo hoti? idha,  bhikkhave, bhikkhuno pañca orambhāgiyāni saṃyojanāni pahīnāni  honti, ucchinnamūlāni tālāvatthukatāni anabhāvaṃkatāni, āyatiṃ  anuppādadhammāni ^a^M1.0193^ea^. evaṃ kho, bhikkhave, bhikkhu niraggaḷo hoti. </p>
              <p>[01] ``kathañca, bhikkhave, bhikkhu ariyo pannaddhajo  pannabhāro visaṃyutto hoti? idha, bhikkhave, bhikkhuno asmimāno  pahīno hoti, ucchinnamūlo tālāvatthukato anabhāvaṃkato ^a^T1.0278^ea^, āyatiṃ  anuppādadhammo ^a^P1.0140^ea^. evaṃ kho, bhikkhave, bhikkhu  ariyo pannaddhajo pannabhāro visaṃyutto hoti. </p>
              <p>[03] 246^b^.^eb^ ``evaṃ vimuttacittaṃ kho, bhikkhave, bhikkhuṃ  saindā devā sabrahmakā sapajāpatikā anvesaṃ nādhigacchanti -- `idaṃ  nissitaṃ tathāgatassa viññāṇa'nti. taṃ kissa hetu? diṭṭhevāhaṃ,  bhikkhave, dhamme tathāgataṃ ananuvijjoti vadāmi. evaṃvādiṃ kho maṃ,  bhikkhave, evamakkhāyiṃ eke samaṇabrāhmaṇā asatā tucchā musā  abhūtena abbhācikkhanti -- `venayiko samaṇo gotamo, sato  sattassa ucchedaṃ vināsaṃ vibhavaṃ paññāpetī'ti. yathā cāhaṃ na,  bhikkhave {bhikkhave na (sī0 syā0 pī0)}, yathā cāhaṃ na vadāmi, tathā maṃ te bhonto samaṇabrāhmaṇā  asatā tucchā musā abhūtena abbhācikkhanti -- `venayiko samaṇo  gotamo, sato sattassa ucchedaṃ vināsaṃ vibhavaṃ paññāpetī'ti. pubbe  cāhaṃ bhikkhave, etarahi ca dukkhañceva paññāpemi, dukkhassa ca  nirodhaṃ. tatra ce, bhikkhave, pare tathāgataṃ akkosanti paribhāsanti  rosenti vihesenti, tatra, bhikkhave, tathāgatassa na hoti āghāto na  appaccayo na cetaso anabhiraddhi.</p>
              <p>[03] ``tatra ce, bhikkhave, pare tathāgataṃ sakkaronti garuṃ karonti  mānenti pūjenti, tatra, bhikkhave, tathāgatassa na hoti ānando na  somanassaṃ na cetaso uppilāvitattaṃ. tatra ce, bhikkhave ^a^V1.0195^ea^, pare  ^a^T1.0279^ea^ vā tathāgataṃ sakkaronti garuṃ karonti mānenti pūjenti, tatra, bhikkhave,  tathāgatassa evaṃ hoti -- `yaṃ kho idaṃ pubbe pariññātaṃ tattha me  evarūpā kārā {sakkārā (ka0)} karīyantī'ti. tasmātiha, bhikkhave, tumhe cepi  pare akkoseyyuṃ paribhāseyyuṃ roseyyuṃ viheseyyuṃ, tatra tumhe hi na  āghāto na appaccayo na cetaso anabhiraddhi karaṇīyā.  tasmātiha, bhikkhave, tumhe cepi pare sakkareyyuṃ garuṃ kareyyuṃ māneyyuṃ pūjeyyuṃ,  tatra tumhehi na ānando na somanassaṃ na cetaso uppilāvitattaṃ  karaṇīyaṃ. tasmātiha, bhikkhave, tumhe cepi pare sakkareyyuṃ garuṃ ^a^M1.0194^ea^  kareyyuṃ māneyyuṃ pūjeyyuṃ, tatra tumhākaṃ evamassa -- `yaṃ kho idaṃ pubbe  pariññātaṃ, tattha me {tattha no (ka0) tattha + imeti padacchedo} evarūpā kārā karīyantī'ti. </p>
              <p>[03] 247^b^.^eb^ ``tasmātiha, bhikkhave, yaṃ na tumhākaṃ taṃ  pajahatha; taṃ vo pahīnaṃ dīgharattaṃ hitāya sukhāya bhavissati. kiñca,  bhikkhave, na tumhākaṃ? rūpaṃ, bhikkhave, na tumhākaṃ, taṃ pajahatha; taṃ  vo pahīnaṃ dīgharattaṃ hitāya sukhāya bhavissati. vedanā, bhikkhave,  na tumhākaṃ, taṃ ^a^P1.0141^ea^ pajahatha; sā vo pahīnā dīgharattaṃ  hitāya sukhāya bhavissati. saññā, bhikkhave, na tumhākaṃ, taṃ  pajahatha; sā vo pahīnā dīgharattaṃ hitāya sukhāya bhavissati.  saṅkhārā, bhikkhave, na tumhākaṃ, te pajahatha; te vo pahīnā dīgharattaṃ  hitāya sukhāya bhavissanti. viññāṇaṃ, bhikkhave, na tumhākaṃ, taṃ  pajahatha; taṃ vo pahīnaṃ dīgharattaṃ hitāya sukhāya bhavissati. taṃ kiṃ  maññatha, bhikkhave, yaṃ ^a^T1.0280^ea^ imasmiṃ jetavane tiṇakaṭṭhasākhāpalāsaṃ, taṃ jano  hareyya vā daheyya vā yathāpaccayaṃ vā kareyya. api nu tumhākaṃ  evamassa -- `amhe jano harati vā dahati vā yathāpaccayaṃ vā  karotī'ti? ``no hetaṃ, bhante''. ``taṃ kissa hetu''? ``na  hi no etaṃ, bhante, attā vā attaniyaṃ vā''ti. ``evameva kho,  bhikkhave, yaṃ na tumhākaṃ taṃ pajahatha; taṃ vo pahīnaṃ dīgharattaṃ hitāya  sukhāya bhavissati. kiñca, bhikkhave, na tumhākaṃ? rūpaṃ,  bhikkhave, na tumhākaṃ, taṃ pajahatha; taṃ vo pahīnaṃ dīgharattaṃ hitāya  sukhāya bhavissati. vedanā, bhikkhave...pe0... saññā, bhikkhave...  saṅkhārā, bhikkhave...pe0... viññāṇaṃ, bhikkhave,  na tumhākaṃ, taṃ pajahatha; taṃ vo pahīnaṃ dīgharattaṃ hitāya sukhāya  bhavissati. </p>
              <p>[03] 248^b^.^eb^ ``evaṃ ^a^V1.0196^ea^ svākkhāto, bhikkhave, mayā dhammo  uttāno vivaṭo pakāsito chinnapilotiko. evaṃ svākkhāte,  bhikkhave, mayā dhamme uttāne vivaṭe pakāsite chinnapilotike ye te  bhikkhū arahanto khīṇāsavā vusitavanto katakaraṇīyā ohitabhārā  anuppattasadatthā parikkhīṇabhavasaṃyojanā sammadaññā vimuttā, vaṭṭaṃ tesaṃ  natthi paññāpanāya. evaṃ svākkhāto, bhikkhave, mayā dhammo uttāno  vivaṭo pakāsito chinnapilotiko. evaṃ svākkhāte, bhikkhave, mayā  dhamme uttāne vivaṭe pakāsite chinnapilotike yesaṃ bhikkhūnaṃ  pañcorambhāgiyāni saṃyojanāni ^a^M1.0195^ea^ pahīnāni, sabbe te opapātikā,  tattha ^a^T1.0281^ea^ parinibbāyino, anāvattidhammā tasmā lokā. evaṃ  svākkhāto, bhikkhave, mayā dhammo uttāno vivaṭo pakāsito  chinnapilotiko. evaṃ svākkhāte, bhikkhave, mayā dhamme uttāne  vivaṭe pakāsite chinnapilotike yesaṃ bhikkhūnaṃ tīṇi saṃyojanāni  pahīnāni, rāgadosamohā tanubhūtā, sabbe te sakadāgāmino, sakideva  imaṃ lokaṃ āgantvā dukkhassantaṃ karissanti. evaṃ svākkhāto,  bhikkhave, mayā dhammo uttāno vivaṭo pakāsito chinnapilotiko.  evaṃ svākkhāte, bhikkhave, mayā dhamme uttāne vivaṭe pakāsite  chinnapilotike yesaṃ bhikkhūnaṃ tīṇi saṃyojanāni pahīnāni, sabbe te  sotāpannā, avinipātadhammā ^a^P1.0142^ea^, niyatā  sambodhiparāyanā. evaṃ svākkhāto, bhikkhave, mayā dhammo uttāno  vivaṭo pakāsito chinnapilotiko. evaṃ svākkhāte, bhikkhave, mayā  dhamme uttāne vivaṭe pakāsite chinnapilotike ye te bhikkhū  dhammānusārino saddhānusārino sabbe te sambodhiparāyanā. evaṃ  svākkhāto, bhikkhave, mayā dhammo uttāno vivaṭo pakāsito  chinnapilotiko. evaṃ svākkhāte, bhikkhave, mayā dhamme uttāne  vivaṭe pakāsite chinnapilotike yesaṃ mayi saddhāmattaṃ pemamattaṃ sabbe  te saggaparāyanā''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] alagaddūpamasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. vammikasuttaṃ </h3n>
            <h4>
              <h4n> </h4n>
              <p>[03] 249^b^.^eb^ evaṃ ^a^T1.0282^ea^ ^a^V1.0197^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  āyasmā kumārakassapo andhavane viharati. atha kho aññatarā  devatā abhikkantāya rattiyā abhikkantavaṇṇā kevalakappaṃ andhavanaṃ  obhāsetvā yenāyasmā kumārakassapo tenupasaṅkami; upasaṅkamitvā  ekamantaṃ aṭṭhāsi. ekamantaṃ ṭhitā kho sā devatā āyasmantaṃ  kumārakassapaṃ etadavoca -- </p>
              <p>[01] ``bhikkhu ^a^M1.0196^ea^ bhikkhu, ayaṃ vammiko {vammīko (katthaci)  sakkatānurūpaṃ} rattiṃ dhūmāyati,  divā pajjalati. brāhmaṇo evamāha -- `abhikkhaṇa, sumedha, satthaṃ  ādāyā'ti. abhikkhaṇanto sumedho satthaṃ ādāya addasa laṅgiṃ  `laṅgī, bhadante'ti. brāhmaṇo evamāha -- `ukkhipa laṅgiṃ;  abhikkhaṇa, sumedha, satthaṃ ādāyā'ti. abhikkhaṇanto sumedho satthaṃ  ādāya addasa uddhumāyikaṃ. `uddhumāyikā, bhadante'ti. brāhmaṇo  evamāha -- `ukkhipa uddhumāyikaṃ; abhikkhaṇa, sumedha, satthaṃ  ādāyā'ti. abhikkhaṇanto sumedho satthaṃ ādāya addasa dvidhāpathaṃ.  `dvidhāpatho, bhadante'ti. brāhmaṇo evamāha -- `ukkhipa  dvidhāpathaṃ; abhikkhaṇa, sumedha, satthaṃ ādāyā'ti. abhikkhaṇanto  sumedho satthaṃ ādāya addasa caṅgavāraṃ {paṅkavāraṃ (syā0), caṅkavāraṃ (ka0)}. `caṅgavāro, bhadante'ti.  brāhmaṇo evamāha -- `ukkhipa ^a^P1.0143^ea^ caṅgavāraṃ;  abhikkhaṇa, sumedha, satthaṃ ādāyā'ti. abhikkhaṇanto sumedho satthaṃ  ādāya addasa kummaṃ. `kummo ^a^T1.0283^ea^, bhadante'ti. brāhmaṇo evamāha --  `ukkhipa kummaṃ; abhikkhaṇa, sumedha, satthaṃ ādāyā'ti.  abhikkhaṇanto sumedho satthaṃ ādāya addasa asisūnaṃ. `asisūnā,  bhadante'ti. brāhmaṇo evamāha -- `ukkhipa asisūnaṃ; abhikkhaṇa,  sumedha, satthaṃ ādāyā'ti. abhikkhaṇanto sumedho satthaṃ ādāya  addasa maṃsapesiṃ. `maṃsapesi, bhadante'ti. brāhmaṇo evamāha --  `ukkhipa maṃsapesiṃ; abhikkhaṇa, sumedha, satthaṃ ādāyā'ti.  abhikkhaṇanto sumedho satthaṃ ādāya addasa nāgaṃ. `nāgo,  bhadante'ti. brāhmaṇo evamāha -- `tiṭṭhatu nāgo, mā nāgaṃ ghaṭṭesi;  namo karohi nāgassā'''ti.</p>
              <p>[03] ``ime ^a^V1.0198^ea^ kho tvaṃ, bhikkhu, pañhe bhagavantaṃ upasaṅkamitvā  puccheyyāsi, yathā ca te bhagavā byākaroti tathā naṃ dhāreyyāsi.  nāhaṃ taṃ, bhikkhu, passāmi sadevake loke samārake sabrahmake  sassamaṇabrāhmaṇiyā pajāya sadevamanussāya, yo imesaṃ pañhānaṃ  veyyākaraṇena cittaṃ ārādheyya aññatra tathāgatena vā, tathāgatasāvakena  vā, ito vā pana sutvā''ti -- idamavoca sā devatā. idaṃ vatvā  tatthevantaradhāyi. </p>
              <p>[03] 250^b^.^eb^ atha kho āyasmā kumārakassapo tassā  rattiyā accayena yena bhagavā tenupasaṅkami; upasaṅkamitvā bhagavantaṃ  abhivādetvā ekamantaṃ nisīdi. ekamantaṃ nisinno kho āyasmā  kumārakassapo bhagavantaṃ ^a^M1.0197^ea^ etadavoca -- ``imaṃ, bhante, rattiṃ aññatarā  devatā abhikkantāya rattiyā abhikkantavaṇṇā kevalakappaṃ andhavanaṃ  obhāsetvā ^a^T1.0284^ea^ yenāhaṃ tenupasaṅkami; upasaṅkamitvā ekamantaṃ aṭṭhāsi.  ekamantaṃ ṭhitā kho, bhante, sā devatā maṃ etadavoca -- `bhikkhu  bhikkhu, ayaṃ vammiko rattiṃ dhūmāyati, divā pajjalati'. brāhmaṇo  evamāha -- `abhikkhaṇa, sumedha, satthaṃ ādāyā'ti. abhikkhaṇanto  sumedho satthaṃ ādāya...pe0... ito vā pana sutvāti. idamavoca,  bhante, sā devatā. idaṃ vatvā tatthevantaradhāyi. `ko nu kho,  bhante, vammiko, kā rattiṃ dhūmāyanā, kā divā pajjalanā, ko  brāhmaṇo, ko sumedho, kiṃ satthaṃ, kiṃ abhikkhaṇaṃ, kā laṅgī, kā  uddhumāyikā, ko dvidhāpatho, kiṃ caṅgavāraṃ, ko kummo, kā  asisūnā ^a^T1.0285^ea^, kā maṃsapesi, ko nāgo'''ti? </p>
              <p>[03] 251^b^.^eb^ ```vammiko'ti ^a^P1.0144^ea^ kho,  bhikkhu, imassetaṃ cātumahābhūtikassa {cātummahābhūtikassa (sī0 syā0 pī0)} kāyassa adhivacanaṃ,  mātāpettikasambhavassa odanakummāsūpacayassa  aniccucchādana-parimaddanabhedana-viddhaṃsana-dhammassa.</p>
              <p>[03] ``yaṃ kho, bhikkhu, divā kammante {kammantaṃ (ka0)} ārabbha rattiṃ anuvitakketi  anuvicāreti -- ayaṃ rattiṃ dhūmāyanā. yaṃ kho, bhikkhu, rattiṃ  anuvitakketvā anuvicāretvā divā kammante payojeti kāyena vācāya  `manasā' {( ) natthi (sī0 syā0)} -- ayaṃ divā pajjalanā.</p>
              <p>[03] ```brāhmaṇo'ti ^a^V1.0199^ea^ kho, bhikkhu, tathāgatassetaṃ adhivacanaṃ arahato  sammāsambuddhassa. `sumedho'ti kho bhikkhu sekkhassetaṃ bhikkhuno  adhivacanaṃ.</p>
              <p>[03] ```sattha'nti kho, bhikkhu, ariyāyetaṃ paññāya adhivacanaṃ.  `abhikkhaṇa'nti kho, bhikkhu, vīriyārambhassetaṃ adhivacanaṃ.</p>
              <p>[03] ```laṅgī'ti kho, bhikkhu, avijjāyetaṃ adhivacanaṃ. ukkhipa  laṅgiṃ, pajaha avijjaṃ; abhikkhaṇa, sumedha, satthaṃ ādāyāti  ayametassa attho.</p>
              <p>[03] ```uddhumāyikā'ti kho, bhikkhu, kodhūpāyāsassetaṃ adhivacanaṃ.  ukkhipa uddhumāyikaṃ, pajaha kodhūpāyāsaṃ; abhikkhaṇa, sumedha, satthaṃ  ādāyāti ayametassa attho.</p>
              <p>[03] ```dvidhāpatho'ti ^a^M1.0198^ea^ kho, bhikkhu, vicikicchāyetaṃ adhivacanaṃ.  ukkhipa dvidhāpathaṃ, pajaha vicikicchaṃ; abhikkhaṇa, sumedha, satthaṃ  ādāyāti ayametassa attho.</p>
              <p>[03] ```caṅgavāra'nti kho, bhikkhu, pañcannetaṃ nīvaraṇānaṃ adhivacanaṃ,  seyyathidaṃ -- kāmacchandanīvaraṇassa, byāpādanīvaraṇassa,  thīnamiddhanīvaraṇassa, uddhaccakukkuccanīvaraṇassa, vicikicchānīvaraṇassa.  ukkhipa caṅgavāraṃ, pajaha pañca nīvaraṇe ^a^T1.0286^ea^; abhikkhaṇa, sumedha, satthaṃ  ādāyāti ayametassa attho.</p>
              <p>[03] ```kummo'ti kho, bhikkhu, pañcannetaṃ upādānakkhandhānaṃ  adhivacanaṃ, seyyathidaṃ -- rūpupādānakkhandhassa, vedanupādānakkhandhassa,  saññupādānakkhandhassa, saṅkhārupādānakkhandhassa,  viññāṇupādānakkhandhassa. ukkhipa kummaṃ, pajaha pañcupādānakkhandhe;  abhikkhaṇa, sumedha, satthaṃ ādāyāti ayametassa attho.</p>
              <p>[03] ```asisūnā'ti kho, bhikkhu, pañcannetaṃ kāmaguṇānaṃ adhivacanaṃ  -- cakkhuviññeyyānaṃ rūpānaṃ iṭṭhānaṃ kantānaṃ manāpānaṃ piyarūpānaṃ  kāmūpasaṃhitānaṃ rajanīyānaṃ, sotaviññeyyānaṃ saddānaṃ...pe0...  ghānaviññeyyānaṃ gandhānaṃ...pe0... jivhāviññeyyānaṃ rasānaṃ...pe0...  kāyaviññeyyānaṃ ^a^V1.0200^ea^ phoṭṭhabbānaṃ iṭṭhānaṃ kantānaṃ manāpānaṃ piyarūpānaṃ  kāmūpasaṃhitānaṃ ^a^P1.0145^ea^ rajanīyānaṃ. ukkhipa asisūnaṃ,  pajaha pañca kāmaguṇe; abhikkhaṇa, sumedha, satthaṃ ādāyāti  ayametassa attho.</p>
              <p>[03] ```maṃsapesī'ti kho, bhikkhu, nandīrāgassetaṃ adhivacanaṃ.  ukkhipa maṃsapesiṃ, pajaha nandīrāgaṃ; abhikkhaṇa, sumedha, satthaṃ  ādāyāti ayametassa attho.</p>
              <p>[03] ```nāgo'ti kho, bhikkhu, khīṇāsavassetaṃ bhikkhuno adhivacanaṃ.  tiṭṭhatu nāgo, mā nāgaṃ ghaṭṭesi; namo karohi nāgassāti  ayametassa attho''ti.</p>
              <p>[03] idamavoca bhagavā. attamano āyasmā kumārakassapo bhagavato  bhāsitaṃ abhinandīti. </p>
              <p>[06] vammikasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. rathavinītasuttaṃ </h3n>
            <h4>
              <h4n> </h4n>
              <p>[03] 252^b^.^eb^ evaṃ ^a^T1.0287^ea^ ^a^M1.0199^ea^ ^a^V1.0201^ea^ me sutaṃ -- ekaṃ samayaṃ bhagavā rājagahe  viharati veḷuvane kalandakanivāpe. atha kho sambahulā jātibhūmakā  bhikkhū jātibhūmiyaṃ vassaṃvuṭṭhā yena bhagavā tenupasaṅkamiṃsu;  upasaṅkamitvā bhagavantaṃ abhivādetvā ekamantaṃ nisīdiṃsu. ekamantaṃ  nisinne kho te bhikkhū bhagavā etadavoca --</p>
              <p>[03] ``ko nu kho, bhikkhave, jātibhūmiyaṃ jātibhūmakānaṃ bhikkhūnaṃ  sabrahmacārīnaṃ evaṃ sambhāvito -- `attanā ca appiccho  appicchakathañca bhikkhūnaṃ kattā, attanā ca santuṭṭho santuṭṭhikathañca  bhikkhūnaṃ kattā, attanā ca pavivitto pavivekakathañca bhikkhūnaṃ kattā,  attanā ca asaṃsaṭṭho asaṃsaggakathañca bhikkhūnaṃ kattā, attanā ca  āraddhavīriyo vīriyārambhakathañca bhikkhūnaṃ kattā, attanā ca  sīlasampanno sīlasampadākathañca bhikkhūnaṃ kattā, attanā ca  samādhisampanno samādhisampadākathañca bhikkhūnaṃ kattā, attanā ca  paññāsampanno paññāsampadākathañca bhikkhūnaṃ kattā, attanā ca  vimuttisampanno vimuttisampadākathañca bhikkhūnaṃ kattā, attanā ca  vimuttiñāṇadassanasampanno vimuttiñāṇadassanasampadākathañca bhikkhūnaṃ  kattā, ovādako viññāpako sandassako samādapako samuttejako  ^a^P1.0146^ea^ sampahaṃsako sabrahmacārīna'''nti? ``puṇṇo  nāma, bhante, āyasmā mantāṇiputto ^a^T1.0288^ea^ jātibhūmiyaṃ jātibhūmakānaṃ  bhikkhūnaṃ sabrahmacārīnaṃ evaṃ sambhāvito -- `attanā ca appiccho  appicchakathañca bhikkhūnaṃ kattā, attanā ca santuṭṭho...pe0...  ovādako viññāpako sandassako samādapako samuttejako sampahaṃsako  sabrahmacārīna'''nti. </p>
              <p>[03] 253^b^.^eb^ tena kho pana samayena āyasmā sāriputto  bhagavato avidūre nisinno hoti. atha kho āyasmato sāriputtassa  etadahosi -- ``lābhā āyasmato puṇṇassa mantāṇiputtassa,  suladdhalābhā āyasmato puṇṇassa mantāṇiputtassa, yassa viññū  sabrahmacārī satthu sammukhā anumassa anumassa vaṇṇaṃ bhāsanti, tañca  satthā abbhanumodati. appeva nāma mayampi kadāci ^a^V1.0202^ea^ karahaci  āyasmatā puṇṇena mantāṇiputtena saddhiṃ samāgaccheyyāma {samāgamaṃ gaccheyya  (ka0)}, appeva nāma  siyā kocideva kathāsallāpo''ti. </p>
              <p>[03] 254^b^.^eb^ atha ^a^M1.0200^ea^ kho bhagavā rājagahe yathābhirantaṃ  viharitvā yena sāvatthi tena cārikaṃ pakkāmi. anupubbena cārikaṃ  caramāno yena sāvatthi tadavasari. tatra sudaṃ bhagavā sāvatthiyaṃ  viharati jetavane anāthapiṇḍikassa ^a^T1.0289^ea^ ārāme. assosi kho āyasmā  puṇṇo mantāṇiputto -- ``bhagavā kira sāvatthiṃ anuppatto;  sāvatthiyaṃ viharati jetavane anāthapiṇḍikassa ārāme''ti. </p>
              <p>[03] 255^b^.^eb^ atha kho āyasmā puṇṇo mantāṇiputto  senāsanaṃ saṃsāmetvā pattacīvaramādāya yena sāvatthi tena cārikaṃ  pakkāmi. anupubbena cārikaṃ caramāno yena sāvatthi jetavanaṃ  anāthapiṇḍikassa ārāmo yena bhagavā tenupasaṅkami; upasaṅkamitvā  bhagavantaṃ abhivādetvā ekamantaṃ nisīdi. ekamantaṃ nisinnaṃ kho  āyasmantaṃ puṇṇaṃ mantāṇiputtaṃ bhagavā dhammiyā kathāya sandassesi  samādapesi samuttejesi sampahaṃsesi. atha kho āyasmā puṇṇo  mantāṇiputto bhagavatā dhammiyā kathāya sandassito samādapito  samuttejito sampahaṃsito bhagavato bhāsitaṃ abhinanditvā anumoditvā  uṭṭhāyāsanā bhagavantaṃ abhivādetvā padakkhiṇaṃ katvā yena andhavanaṃ  tenupasaṅkami divāvihārāya. </p>
              <p>[03] 256^b^.^eb^ atha kho aññataro bhikkhu yenāyasmā  sāriputto tenupasaṅkami; upasaṅkamitvā āyasmantaṃ sāriputtaṃ etadavoca  -- ``yassa kho tvaṃ, āvuso sāriputta, puṇṇassa nāma bhikkhuno  mantāṇiputtassa abhiṇhaṃ kittayamāno ahosi, so bhagavatā ^a^P1.0147^ea^  dhammiyā kathāya sandassito samādapito samuttejito  sampahaṃsito bhagavato bhāsitaṃ abhinanditvā anumoditvā uṭṭhāyāsanā  bhagavantaṃ abhivādetvā padakkhiṇaṃ katvā yena andhavanaṃ tena pakkanto  divāvihārāyā''ti.</p>
              <p>[03] atha ^a^T1.0290^ea^ kho āyasmā sāriputto taramānarūpo nisīdanaṃ ādāya  āyasmantaṃ puṇṇaṃ mantāṇiputtaṃ piṭṭhito piṭṭhito anubandhi  sīsānulokī. atha kho āyasmā puṇṇo mantāṇiputto andhavanaṃ  ajjhogāhetvā aññatarasmiṃ rukkhamūle divāvihāraṃ nisīdi.  āyasmāpi ^a^V1.0203^ea^ kho sāriputto andhavanaṃ ajjhogāhetvā aññatarasmiṃ  rukkhamūle divāvihāraṃ nisīdi.</p>
              <p>[03] atha ^a^M1.0201^ea^ kho āyasmā sāriputto sāyanhasamayaṃ paṭisallānā vuṭṭhito  yenāyasmā puṇṇo mantāṇiputto tenupasaṅkami; upasaṅkamitvā āyasmatā  puṇṇena mantāṇiputtena saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho āyasmā  sāriputto āyasmantaṃ puṇṇaṃ mantāṇiputtaṃ etadavoca -- </p>
              <p>[03] 257^b^.^eb^ ``bhagavati no, āvuso, brahmacariyaṃ  vussatī''ti?</p>
              <p>[03] ``evamāvuso''ti.</p>
              <p>[03] ``kiṃ nu kho, āvuso, sīlavisuddhatthaṃ bhagavati brahmacariyaṃ  vussatī''ti?</p>
              <p>[03] ``no hidaṃ, āvuso''.</p>
              <p>[03] ``kiṃ panāvuso, cittavisuddhatthaṃ bhagavati brahmacariyaṃ  vussatī''ti?</p>
              <p>[03] ``no hidaṃ, āvuso''.</p>
              <p>[03] ``kiṃ nu kho, āvuso, diṭṭhivisuddhatthaṃ bhagavati brahmacariyaṃ  vussatī''ti?</p>
              <p>[03] ``no hidaṃ, āvuso''.</p>
              <p>[03] ``kiṃ panāvuso, kaṅkhāvitaraṇavisuddhatthaṃ bhagavati brahmacariyaṃ  vussatī''ti?</p>
              <p>[03] ``no hidaṃ, āvuso''.</p>
              <p>[03] ``kiṃ nu kho, āvuso, maggāmaggañāṇadassanavisuddhatthaṃ  bhagavati brahmacariyaṃ vussatī''ti?</p>
              <p>[03] ``no ^a^V1.0204^ea^ hidaṃ, āvuso''.</p>
              <p>[03] ``kiṃ panāvuso, paṭipadāñāṇadassanavisuddhatthaṃ bhagavati  brahmacariyaṃ vussatī''ti?</p>
              <p>[03] ``no hidaṃ, āvuso''.</p>
              <p>[03] ``kiṃ nu kho, āvuso, ñāṇadassanavisuddhatthaṃ ^a^T1.0291^ea^ bhagavati  brahmacariyaṃ vussatī''ti?</p>
              <p>[03] ``no hidaṃ, āvuso''.</p>
              <p>[03] ```kiṃ nu kho, āvuso, sīlavisuddhatthaṃ bhagavati brahmacariyaṃ  vussatī'ti iti puṭṭho samāno `no hidaṃ, āvuso'ti vadesi. `kiṃ  panāvuso, cittavisuddhatthaṃ bhagavati brahmacariyaṃ vussatī'ti iti puṭṭho  samāno `no hidaṃ, āvuso'ti vadesi. `kiṃ nu kho, āvuso,  diṭṭhivisuddhatthaṃ...pe0... kaṅkhāvitaraṇavisuddhatthaṃ...pe0...  maggāmaggañāṇadassanavisuddhatthaṃ...pe0...  paṭipadāñāṇadassanavisuddhatthaṃ...pe0... kiṃ nu kho, āvuso,  ñāṇadassanavisuddhatthaṃ bhagavati brahmacariyaṃ vussatī'ti iti puṭṭho  samāno `no hidaṃ āvuso'ti vadesi. kimatthaṃ carahāvuso,  bhagavati brahmacariyaṃ ^a^P1.0148^ea^ vussatī''ti?  ``anupādāparinibbānatthaṃ kho, āvuso, bhagavati brahmacariyaṃ  vussatī''ti.</p>
              <p>[03] ``kiṃ nu kho, āvuso, sīlavisuddhi  anupādāparinibbāna''nti?</p>
              <p>[03] ``no hidaṃ, āvuso''.</p>
              <p>[03] ``kiṃ panāvuso, cittavisuddhi anupādāparinibbāna''nti?</p>
              <p>[03] ``no hidaṃ, āvuso''.</p>
              <p>[03] ``kiṃ nu kho, āvuso, diṭṭhivisuddhi  anupādāparinibbāna''nti?</p>
              <p>[03] ``no ^a^V1.0205^ea^ hidaṃ, āvuso''.</p>
              <p>[03] ``kiṃ panāvuso kaṅkhāvitaraṇavisuddhi  anupādāparinibbāna''nti ^a^M1.0202^ea^?</p>
              <p>[03] ``no hidaṃ, āvuso''.</p>
              <p>[03] ``kiṃ nu kho, āvuso, maggāmaggañāṇadassanavisuddhi  anupādāparinibbāna''nti?</p>
              <p>[03] ``no hidaṃ, āvuso''.</p>
              <p>[03] ``kiṃ panāvuso, paṭipadāñāṇadassanavisuddhi  anupādāparinibbāna''nti?</p>
              <p>[03] ``no hidaṃ, āvuso''.</p>
              <p>[03] ``kiṃ nu kho, āvuso, ñāṇadassanavisuddhi  anupādāparinibbāna''nti?</p>
              <p>[03] ``no hidaṃ ^a^T1.0292^ea^, āvuso''.</p>
              <p>[03] ``kiṃ panāvuso, aññatra imehi dhammehi  anupādāparinibbāna''nti?</p>
              <p>[03] ``no hidaṃ, āvuso''.</p>
              <p>[03] ```kiṃ nu kho, āvuso, sīlavisuddhi  anupādāparinibbāna'nti iti puṭṭho samāno `no hidaṃ, āvuso'ti  vadesi. `kiṃ panāvuso, cittavisuddhi anupādāparinibbāna'nti iti  puṭṭho samāno `no hidaṃ, āvuso'ti vadesi. `kiṃ nu kho,  āvuso, diṭṭhivisuddhi anupādāparinibbāna'nti...pe0...  kaṅkhāvitaraṇavisuddhi... maggāmaggañāṇadassanavisuddhi...  paṭipadāñāṇadassanavisuddhi... `kiṃ nu kho, āvuso,  ñāṇadassanavisuddhi anupādāparinibbāna'nti iti puṭṭho samāno `no  hidaṃ, āvuso'ti vadesi. `kiṃ panāvuso, aññatra imehi dhammehi  anupādāparinibbāna'nti iti puṭṭho samāno `no hidaṃ, āvuso'ti  vadesi. yathākathaṃ panāvuso, imassa bhāsitassa attho daṭṭhabbo''ti? </p>
              <p>[03] 258^b^.^eb^ ``sīlavisuddhiṃ ^a^V1.0206^ea^ ce, āvuso, bhagavā  anupādāparinibbānaṃ paññapeyya, saupādānaṃyeva samānaṃ  anupādāparinibbānaṃ paññapeyya {paññāpessa (sī0 syā0) evamaññatthapi}. cittavisuddhiṃ ce, āvuso, bhagavā  anupādāparinibbānaṃ paññapeyya, saupādānaṃyeva samānaṃ  anupādāparinibbānaṃ paññapeyya. diṭṭhivisuddhiṃ ce, āvuso, bhagavā  anupādāparinibbānaṃ paññapeyya, saupādānaṃyeva samānaṃ  anupādāparinibbānaṃ paññapeyya. kaṅkhāvitaraṇavisuddhiṃ ce, āvuso,  bhagavā anupādāparinibbānaṃ paññapeyya, saupādānaṃyeva samānaṃ  anupādāparinibbānaṃ paññapeyya ^a^T1.0293^ea^. maggāmaggañāṇadassanavisuddhiṃ ce,  āvuso, bhagavā anupādāparinibbānaṃ paññapeyya, saupādānaṃyeva samānaṃ  anupādāparinibbānaṃ paññapeyya. paṭipadāñāṇadassanavisuddhiṃ ce,  āvuso, bhagavā anupādāparinibbānaṃ paññapeyya, saupādānaṃyeva samānaṃ  anupādāparinibbānaṃ paññapeyya. ñāṇadassanavisuddhiṃ ce, āvuso,  bhagavā anupādāparinibbānaṃ paññapeyya, saupādānaṃyeva ^a^M1.0203^ea^ samānaṃ  anupādāparinibbānaṃ paññapeyya. aññatra ce, āvuso, imehi dhammehi  anupādāparinibbānaṃ abhavissa, puthujjano parinibbāyeyya. puthujjano  hi, āvuso, aññatra imehi dhammehi. tena hāvuso, upamaṃ te  karissāmi; upamāyapidhekacce viññū purisā bhāsitassa atthaṃ  ājānanti. </p>
              <p>[03] 259^b^.^eb^ ``seyyathāpi, āvuso, rañño pasenadissa  kosalassa sāvatthiyaṃ paṭivasantassa ^a^P1.0149^ea^ sākete  kiñcideva accāyikaṃ karaṇīyaṃ uppajjeyya. tassa antarā ca  sāvatthiṃ antarā ca sāketaṃ satta rathavinītāni upaṭṭhapeyyuṃ. atha  kho, āvuso, rājā pasenadi kosalo sāvatthiyā nikkhamitvā  antepuradvārā paṭhamaṃ rathavinītaṃ abhiruheyya, paṭhamena rathavinītena  dutiyaṃ rathavinītaṃ pāpuṇeyya, paṭhamaṃ rathavinītaṃ vissajjeyya dutiyaṃ  rathavinītaṃ abhiruheyya. dutiyena rathavinītena tatiyaṃ rathavinītaṃ  pāpuṇeyya, dutiyaṃ rathavinītaṃ vissajjeyya, tatiyaṃ rathavinītaṃ ^a^T1.0294^ea^  abhiruheyya. tatiyena rathavinītena catutthaṃ rathavinītaṃ pāpuṇeyya,  tatiyaṃ rathavinītaṃ vissajjeyya, catutthaṃ rathavinītaṃ abhiruheyya.  catutthena rathavinītena pañcamaṃ rathavinītaṃ pāpuṇeyya, catutthaṃ rathavinītaṃ  vissajjeyya, pañcamaṃ rathavinītaṃ abhiruheyya. pañcamena rathavinītena  chaṭṭhaṃ rathavinītaṃ pāpuṇeyya, pañcamaṃ rathavinītaṃ vissajjeyya, chaṭṭhaṃ  rathavinītaṃ abhiruheyya. chaṭṭhena rathavinītena sattamaṃ rathavinītaṃ  pāpuṇeyya, chaṭṭhaṃ rathavinītaṃ vissajjeyya, sattamaṃ rathavinītaṃ abhiruheyya.  sattamena rathavinītena sāketaṃ anupāpuṇeyya antepuradvāraṃ. tamenaṃ  antepuradvāragataṃ samānaṃ mittāmaccā ñātisālohitā evaṃ puccheyyuṃ --  `iminā tvaṃ, mahārāja, rathavinītena sāvatthiyā sāketaṃ anuppatto  antepuradvāra'nti ^a^V1.0207^ea^? kathaṃ byākaramāno nu kho, āvuso, rājā  pasenadi kosalo sammā byākaramāno byākareyyā''ti?</p>
              <p>[03] ``evaṃ byākaramāno kho, āvuso, rājā pasenadi kosalo  sammā byākaramāno byākareyya -- `idha me sāvatthiyaṃ paṭivasantassa  sākete kiñcideva accāyikaṃ karaṇīyaṃ uppajji {uppajjati (ka0)}. tassa me antarā  ca sāvatthiṃ antarā ca sāketaṃ satta rathavinītāni upaṭṭhapesuṃ. atha  khvāhaṃ sāvatthiyā ^a^M1.0204^ea^ nikkhamitvā antepuradvārā paṭhamaṃ rathavinītaṃ  abhiruhiṃ. paṭhamena rathavinītena dutiyaṃ rathavinītaṃ pāpuṇiṃ, paṭhamaṃ  rathavinītaṃ vissajjiṃ dutiyaṃ rathavinītaṃ abhiruhiṃ. dutiyena  rathavinītena tatiyaṃ rathavinītaṃ pāpuṇiṃ, dutiyaṃ rathavinītaṃ vissajjiṃ,  tatiyaṃ rathavinītaṃ abhiruhiṃ. tatiyena rathavinītena catutthaṃ  rathavinītaṃ pāpuṇiṃ, tatiyaṃ rathavinītaṃ vissajjiṃ, catutthaṃ rathavinītaṃ  abhiruhiṃ. catutthena rathavinītena pañcamaṃ rathavinītaṃ pāpuṇiṃ, catutthaṃ  rathavinītaṃ vissajjiṃ, pañcamaṃ ^a^T1.0295^ea^ rathavinītaṃ abhiruhiṃ. pañcamena  rathavinītena chaṭṭhaṃ rathavinītaṃ pāpuṇiṃ, pañcamaṃ rathavinītaṃ vissajjiṃ,  chaṭṭhaṃ rathavinītaṃ abhiruhiṃ. chaṭṭhena rathavinītena sattamaṃ rathavinītaṃ  pāpuṇiṃ, chaṭṭhaṃ rathavinītaṃ vissajjiṃ, sattamaṃ rathavinītaṃ abhiruhiṃ.  sattamena rathavinītena sāketaṃ anuppatto antepuradvāra'nti. evaṃ  byākaramāno kho, āvuso, rājā pasenadi kosalo sammā  byākaramāno byākareyyā''ti.</p>
              <p>[03] ``evameva kho, āvuso, sīlavisuddhi yāvadeva  cittavisuddhatthā, cittavisuddhi yāvadeva diṭṭhivisuddhatthā, diṭṭhivisuddhi  yāvadeva kaṅkhāvitaraṇavisuddhatthā, kaṅkhāvitaraṇavisuddhi ^a^P1.0150^ea^  yāvadeva maggāmaggañāṇadassanavisuddhatthā,  maggāmaggañāṇadassanavisuddhi yāvadeva   paṭipadāñāṇadassanavisuddhatthā, paṭipadāñāṇadassanavisuddhi yāvadeva  ñāṇadassanavisuddhatthā, ñāṇadassanavisuddhi yāvadeva  anupādāparinibbānatthā. anupādāparinibbānatthaṃ kho, āvuso,  bhagavati brahmacariyaṃ vussatī''ti. </p>
              <p>[03] 260^b^.^eb^ evaṃ vutte, āyasmā sāriputto āyasmantaṃ puṇṇaṃ  mantāṇiputtaṃ etadavoca -- ``konāmo āyasmā, kathañca panāyasmantaṃ  sabrahmacārī jānantī''ti? ``puṇṇoti kho me, āvuso, nāmaṃ;  mantāṇiputtoti ca pana maṃ sabrahmacārī jānantī''ti. ``acchariyaṃ,  āvuso, abbhutaṃ, āvuso! yathā taṃ sutavatā sāvakena sammadeva  satthusāsanaṃ ājānantena, evameva āyasmatā ^a^V1.0208^ea^ puṇṇena mantāṇiputtena  gambhīrā ^a^T1.0296^ea^ gambhīrapañhā anumassa anumassa byākatā. lābhā  sabrahmacārīnaṃ, suladdhalābhā sabrahmacārīnaṃ, ye āyasmantaṃ puṇṇaṃ  mantāṇiputtaṃ labhanti dassanāya, labhanti payirūpāsanāya.  celaṇḍukena {celaṇḍakena (ka0), celaṇḍupekena (?)} cepi sabrahmacārī āyasmantaṃ   puṇṇaṃ mantāṇiputtaṃ ^a^M1.0205^ea^ muddhanā  pariharantā labheyyuṃ dassanāya, labheyyuṃ payirūpāsanāya, tesampi lābhā  tesampi suladdhaṃ, amhākampi lābhā amhākampi suladdhaṃ, ye mayaṃ  āyasmantaṃ puṇṇaṃ mantāṇiputtaṃ labhāma dassanāya, labhāma  payirūpāsanāyā''ti. </p>
              <p>[01] evaṃ vutte, āyasmā puṇṇo mantāṇiputto āyasmantaṃ  sāriputtaṃ etadavoca -- ``ko nāmo āyasmā, kathañca panāyasmantaṃ  sabrahmacārī jānantī''ti? ``upatissoti kho me, āvuso, nāmaṃ;  sāriputtoti ca pana maṃ sabrahmacārī jānantī''ti. ``satthukappena  vata kira, bho {kho (ka0)}, sāvakena saddhiṃ mantayamānā na jānimha --  `āyasmā sāriputto'ti. sace hi mayaṃ jāneyyāma `āyasmā  sāriputto'ti, ettakampi no nappaṭibhāseyya {nappaṭibheyya (?)}. acchariyaṃ, āvuso,  abbhutaṃ, āvuso! yathā taṃ sutavatā sāvakena sammadeva satthusāsanaṃ  ājānantena, evameva āyasmatā sāriputtena gambhīrā gambhīrapañhā  anumassa anumassa pucchitā. lābhā sabrahmacārīnaṃ suladdhalābhā  sabrahmacārīnaṃ, ye āyasmantaṃ sāriputtaṃ labhanti dassanāya, labhanti  payirūpāsanāya. celaṇḍukena cepi sabrahmacārī āyasmantaṃ sāriputtaṃ  muddhanā pariharantā ^a^T1.0297^ea^ labheyyuṃ dassanāya, labheyyuṃ payirūpāsanāya,  tesampi ^a^P1.0151^ea^ lābhā tesampi suladdhaṃ, amhākampi lābhā  amhākampi suladdhaṃ, ye mayaṃ āyasmantaṃ sāriputtaṃ labhāma dassanāya,  labhāma payirūpāsanāyā''ti.</p>
              <p>[03] itiha te ubhopi mahānāgā aññamaññassa subhāsitaṃ  samanumodiṃsūti. </p>
              <p>[06] rathavinītasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. nivāpasuttaṃ </h3n>
            <h4>
              <h4n> </h4n>
              <p>[03] 261^b^.^eb^ evaṃ ^a^T1.0298^ea^ ^a^V1.0209^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca --</p>
              <p>[03] ``na ^a^M1.0206^ea^, bhikkhave, nevāpiko nivāpaṃ nivapati migajātānaṃ --  `imaṃ me nivāpaṃ nivuttaṃ migajātā paribhuñjantā dīghāyukā vaṇṇavanto  ciraṃ dīghamaddhānaṃ yāpentū'ti. evañca kho, bhikkhave, nevāpiko  nivāpaṃ nivapati migajātānaṃ -- `imaṃ me nivāpaṃ nivuttaṃ migajātā  anupakhajja mucchitā bhojanāni bhuñjissanti, anupakhajja mucchitā  bhojanāni bhuñjamānā madaṃ āpajjissanti, mattā samānā pamādaṃ  āpajjissanti, pamattā samānā yathākāmakaraṇīyā bhavissanti  imasmiṃ nivāpe'ti. </p>
              <p>[03] 262^b^.^eb^ ``tatra, bhikkhave, paṭhamā migajātā amuṃ  nivāpaṃ nivuttaṃ nevāpikassa anupakhajja mucchitā bhojanāni bhuñjiṃsu,  te tattha anupakhajja mucchitā bhojanāni bhuñjamānā madaṃ āpajjiṃsu,  mattā samānā pamādaṃ āpajjiṃsu, pamattā samānā yathākāmakaraṇīyā  ahesuṃ nevāpikassa amusmiṃ nivāpe. evañhi te, bhikkhave, paṭhamā  migajātā na parimucciṃsu nevāpikassa iddhānubhāvā. </p>
              <p>[03] 263^b^.^eb^ ``tatra, bhikkhave, dutiyā migajātā evaṃ  samacintesuṃ -- `ye kho ^a^T1.0299^ea^ te paṭhamā migajātā amuṃ nivāpaṃ nivuttaṃ  nevāpikassa anupakhajja mucchitā bhojanāni bhuñjiṃsu. te tattha  anupakhajja mucchitā bhojanāni bhuñjamānā madaṃ āpajjiṃsu, mattā  samānā pamādaṃ āpajjiṃsu, pamattā samānā yathākāmakaraṇīyā  ^a^P1.0152^ea^ ahesuṃ nevāpikassa amusmiṃ nivāpe. evañhi te  paṭhamā migajātā na parimucciṃsu nevāpikassa iddhānubhāvā. yaṃnūna  mayaṃ sabbaso nivāpabhojanā paṭivirameyyāma, bhayabhogā paṭiviratā  araññāyatanāni ajjhogāhetvā vihareyyāmā'ti. te sabbaso  nivāpabhojanā paṭiviramiṃsu, bhayabhogā paṭiviratā araññāyatanāni ^a^V1.0210^ea^   ajjhogāhetvā vihariṃsu. tesaṃ gimhānaṃ pacchime māse,  tiṇodakasaṅkhaye, adhimattakasimānaṃ patto kāyo hoti. tesaṃ  adhimattakasimānaṃ pattakāyānaṃ balavīriyaṃ parihāyi. balavīriye  parihīne tameva nivāpaṃ nivuttaṃ nevāpikassa paccāgamiṃsu. te tattha  anupakhajja mucchitā bhojanāni bhuñjiṃsu. te tattha anupakhajja  mucchitā bhojanāni bhuñjamānā madaṃ āpajjiṃsu, mattā samānā pamādaṃ  āpajjiṃsu, pamattā samānā yathākāmakaraṇīyā ahesuṃ nevāpikassa  amusmiṃ nivāpe. evañhi te, bhikkhave, dutiyāpi migajātā na  parimucciṃsu nevāpikassa iddhānubhāvā. </p>
              <p>[03] 264^b^.^eb^ ``tatra ^a^M1.0207^ea^, bhikkhave, tatiyā migajātā evaṃ  samacintesuṃ -- `ye kho te paṭhamā migajātā amuṃ nivāpaṃ nivuttaṃ  nevāpikassa...pe0... evañhi te paṭhamā migajātā na parimucciṃsu  nevāpikassa iddhānubhāvā. yepi te dutiyā migajātā evaṃ  samacintesuṃ -- ye kho te paṭhamā migajātā ^a^T1.0300^ea^ amuṃ nivāpaṃ nivuttaṃ  nevāpikassa...pe0... evañhi te paṭhamā migajātā na parimucciṃsu  nevāpikassa iddhānubhāvā. yaṃnūna mayaṃ sabbaso nivāpabhojanā  paṭivirameyyāma, bhayabhogā paṭiviratā araññāyatanāni ajjhogāhetvā  vihareyyāmāti. te sabbaso nivāpabhojanā paṭiviramiṃsu, bhayabhogā  paṭiviratā araññāyatanāni ajjhogāhetvā vihariṃsu. tesaṃ gimhānaṃ  pacchime māse tiṇodakasaṅkhaye adhimattakasimānaṃ patto kāyo hoti.  tesaṃ adhimattakasimānaṃ pattakāyānaṃ balavīriyaṃ parihāyi.  balavīriye parihīne tameva nivāpaṃ nivuttaṃ nevāpikassa paccāgamiṃsu.  te tattha anupakhajja mucchitā bhojanāni bhuñjiṃsu. te tattha  anupakhajja mucchitā bhojanāni bhuñjamānā madaṃ āpajjiṃsu, mattā  samānā pamādaṃ āpajjiṃsu, pamattā samānā yathākāmakaraṇīyā ahesuṃ  nevāpikassa amusmiṃ nivāpe. evañhi te dutiyāpi migajātā na  parimucciṃsu nevāpikassa iddhānubhāvā. yaṃnūna mayaṃ amuṃ nivāpaṃ  nivuttaṃ nevāpikassa upanissāya ^a^P1.0153^ea^ āsayaṃ  kappeyyāma. tatrāsayaṃ kappetvā amuṃ nivāpaṃ nivuttaṃ nevāpikassa  ananupakhajja amucchitā bhojanāni bhuñjissāma, ananupakhajja  amucchitā bhojanāni bhuñjamānā na madaṃ āpajjissāma, amattā  samānā na pamādaṃ āpajjissāma, appamattā samānā na  yathākāmakaraṇīyā bhavissāma nevāpikassa amusmiṃ nivāpe'ti. te  amuṃ nivāpaṃ nivuttaṃ nevāpikassa upanissāya āsayaṃ kappayiṃsu.  tatrāsayaṃ kappetvā amuṃ nivāpaṃ nivuttaṃ nevāpikassa ananupakhajja ^a^T1.0301^ea^  amucchitā bhojanāni bhuñjiṃsu, te tattha ananupakhajja amucchitā  bhojanāni bhuñjamānā na madaṃ āpajjiṃsu, amattā samānā ^a^V1.0211^ea^ na pamādaṃ  āpajjiṃsu, appamattā samānā na yathākāmakaraṇīyā ahesuṃ nevāpikassa  amusmiṃ nivāpe.</p>
              <p>[03] ``tatra, bhikkhave, nevāpikassa ca nevāpikaparisāya ca  etadahosi -- `saṭhāssunāmime tatiyā migajātā ketabino,  iddhimantāssunāmime tatiyā migajātā parajanā; imañca nāma nivāpaṃ  nivuttaṃ paribhuñjanti, na ca nesaṃ ^a^M1.0208^ea^ jānāma āgatiṃ vā gatiṃ vā.  yaṃnūna mayaṃ imaṃ nivāpaṃ nivuttaṃ mahatīhi daṇḍavākarāhi {daṇḍavāgurāhi (syā0)} samantā  sappadesaṃ anuparivāreyyāma -- appeva nāma tatiyānaṃ migajātānaṃ  āsayaṃ passeyyāma, yattha te gāhaṃ gaccheyyu'nti. te amuṃ nivāpaṃ  nivuttaṃ mahatīhi daṇḍavākarāhi samantā sappadesaṃ anuparivāresuṃ.  addasaṃsu kho, bhikkhave, nevāpiko ca nevāpikaparisā ca tatiyānaṃ  migajātānaṃ āsayaṃ, yattha te gāhaṃ agamaṃsu. evañhi te, bhikkhave,  tatiyāpi migajātā na parimucciṃsu nevāpikassa iddhānubhāvā. </p>
              <p>[03] 265^b^.^eb^ ``tatra, bhikkhave, catutthā migajātā evaṃ  samacintesuṃ -- `ye kho te paṭhamā migajātā...pe0... evañhi te  paṭhamā migajātā na parimucciṃsu nevāpikassa iddhānubhāvā. yepi te  dutiyā migajātā evaṃ samacintesuṃ `ye kho te paṭhamā  migajātā...pe0... evañhi te paṭhamā migajātā na parimucciṃsu  nevāpikassa iddhānubhāvā. yaṃnūna mayaṃ ^a^T1.0302^ea^ sabbaso nivāpabhojanā  paṭivirameyyāma, bhayabhogā paṭiviratā araññāyatanāni ajjhogāhetvā  vihareyyāmā'ti. te sabbaso nivāpabhojanā paṭiviramiṃsu...pe0...  evañhi te dutiyāpi migajātā na parimucciṃsu nevāpikassa  iddhānubhāvā. yepi te tatiyā migajātā evaṃ samacintesuṃ `ye kho  te paṭhamā ^a^P1.0154^ea^ migajātā...pe0... evañhi te paṭhamā  migajātā na parimucciṃsu nevāpikassa iddhānubhāvā. yepi te dutiyā  migajātā evaṃ samacintesuṃ `ye kho te paṭhamā migajātā...pe0...  evañhi te paṭhamā migajātā na parimucciṃsu nevāpikassa iddhānubhāvā.  yaṃnūna mayaṃ sabbaso nivāpabhojanā paṭivirameyyāma, bhayabhogā  paṭiviratā araññāyatanāni ajjhogāhetvā vihareyyāmā'ti. te  sabbaso nivāpabhojanā paṭiviramiṃsu...pe0... evañhi te dutiyāpi  migajātā na parimucciṃsu nevāpikassa iddhānubhāvā. yaṃnūna mayaṃ amuṃ  nivāpaṃ nivuttaṃ nevāpikassa upanissāya āsayaṃ kappeyyāma, tatrāsayaṃ  kappetvā amuṃ nivāpaṃ nivuttaṃ nevāpikassa ananupakhajja amucchitā  bhojanāni bhuñjissāma, ananupakhajja amucchitā bhojanāni bhuñjamānā  na madaṃ āpajjissāma, amattā ^a^V1.0212^ea^ samānā na pamādaṃ āpajjissāma,  appamattā samānā na yathākāmakaraṇīyā bhavissāma nevāpikassa ^a^M1.0209^ea^   amusmiṃ nivāpe'ti. te amuṃ nivāpaṃ nivuttaṃ nevāpikassa  upanissāya āsayaṃ kappayiṃsu, tatrāsayaṃ kappetvā amuṃ nivāpaṃ nivuttaṃ  nevāpikassa ananupakhajja amucchitā bhojanāni bhuñjiṃsu, te tattha  ananupakhajja amucchitā bhojanāni bhuñjamānā na madaṃ āpajjiṃsu,  amattā samānā na pamādaṃ āpajjiṃsu, appamattā samānā na  yathākāmakaraṇīyā ahesuṃ nevāpikassa amusmiṃ nivāpe.</p>
              <p>[03] ``tatra nevāpikassa ca nevāpikaparisāya ca etadahosi --  `saṭhāssunāmime tatiyā migajātā ketabino, iddhimantāssunāmime  tatiyā ^a^T1.0303^ea^ migajātā parajanā, imañca nāma nivāpaṃ nivuttaṃ paribhuñjanti.  na ca nesaṃ jānāma āgatiṃ vā gatiṃ vā. yaṃnūna mayaṃ imaṃ  nivāpaṃ nivuttaṃ mahatīti ^a^M1.0210^ea^ daṇḍavākarāhi samantā sappadesaṃ  anuparivāreyyāma, appeva nāma tatiyānaṃ migajātānaṃ āsayaṃ  passeyyāma, yattha te gāhaṃ gaccheyyu'nti. te amuṃ nivāpaṃ nivuttaṃ  mahatīti daṇḍavākarāhi samantā sappadesaṃ anuparivāresuṃ. addasaṃsu  kho nevāpiko ca nevāpikaparisā ca tatiyānaṃ migajātānaṃ āsayaṃ,  yattha te gāhaṃ agamaṃsu. evañhi te tatiyāpi migajātā na  parimucciṃsu nevāpikassa iddhānubhāvā. yaṃnūna mayaṃ yattha agati  nevāpikassa ca nevāpikaparisāya ca tatrāsayaṃ kappeyyāma, tatrāsayaṃ  kappetvā amuṃ nivāpaṃ nivuttaṃ nevāpikassa ananupakhajja amucchitā  bhojanāni bhuñjissāma, ananupakhajja amucchitā bhojanāni bhuñjamānā  na madaṃ āpajjissāma, amattā samānā na pamādaṃ āpajjissāma,  appamattā samānā na yathākāmakaraṇīyā ^a^P1.0155^ea^  bhavissāma nevāpikassa amusmiṃ nivāpe'ti. te yattha agati  nevāpikassa ca nevāpikaparisāya ca tatrāsayaṃ kappayiṃsu. tatrāsayaṃ  kappetvā amuṃ nivāpaṃ nivuttaṃ nevāpikassa ananupakhajja amucchitā  bhojanāni bhuñjiṃsu, te tattha ananupakhajja amucchitā bhojanāni  bhuñjamānā na madaṃ āpajjiṃsu, amattā samānā na pamādaṃ āpajjiṃsu,  appamattā samānā na yathākāmakaraṇīyā ahesuṃ nevāpikassa amusmiṃ  nivāpe.</p>
              <p>[03] ``tatra, bhikkhave, nevāpikassa ca nevāpikaparisāya ca  etadahosi -- `saṭhāssunāmime catutthā migajātā ketabino,  iddhimantāssunāmime catutthā migajātā parajanā. imañca nāma  nivāpaṃ nivuttaṃ paribhuñjanti, na ca nesaṃ jānāma āgatiṃ vā gatiṃ vā.  yaṃnūna mayaṃ imaṃ nivāpaṃ ^a^V1.0213^ea^ nivuttaṃ mahatīhi daṇḍavākarāhi samantā  sappadesaṃ anuparivāreyyāma, appeva nāma catutthānaṃ migajātānaṃ āsayaṃ  passeyyāma yattha te gāhaṃ gaccheyyu'nti. te ^a^T1.0304^ea^ amuṃ nivāpaṃ nivuttaṃ  mahatīhi daṇḍavākarāhi samantā sappadesaṃ anuparivāresuṃ. neva kho,  bhikkhave, addasaṃsu nevāpiko ca nevāpikaparisā ca catutthānaṃ  migajātānaṃ āsayaṃ, yattha te gāhaṃ gaccheyyuṃ. tatra, bhikkhave,  nevāpikassa ca nevāpikaparisāya ca etadahosi -- `sace kho mayaṃ  catutthe migajāte ghaṭṭessāma, te ghaṭṭitā aññe ghaṭṭissanti te ghaṭṭitā  aññe ghaṭṭissanti. evaṃ imaṃ nivāpaṃ nivuttaṃ sabbaso migajātā  parimuñcissanti. yaṃnūna mayaṃ catutthe migajāte ajjhupekkheyyāmā'ti.  ajjhupekkhiṃsu kho, bhikkhave, nevāpiko ca nevāpikaparisā ca  catutthe migajāte. evañhi te, bhikkhave, catutthā migajātā  parimucciṃsu nevāpikassa iddhānubhāvā. </p>
              <p>[03] 266^b^.^eb^ ``upamā kho me ayaṃ, bhikkhave, katā  atthassa viññāpanāya. ayaṃ cevettha attho -- nivāpoti kho,  bhikkhave, pañcannetaṃ kāmaguṇānaṃ adhivacanaṃ. nevāpikoti kho,  bhikkhave, mārassetaṃ pāpimato adhivacanaṃ. nevāpikaparisāti kho,  bhikkhave, māraparisāyetaṃ adhivacanaṃ. migajātāti kho, bhikkhave,  samaṇabrāhmaṇānametaṃ adhivacanaṃ. </p>
              <p>[03] 267^b^.^eb^ ``tatra, bhikkhave, paṭhamā samaṇabrāhmaṇā amuṃ  nivāpaṃ nivuttaṃ mārassa amūni ca lokāmisāni anupakhajja mucchitā  ^a^P1.0156^ea^ bhojanāni bhuñjiṃsu. te tattha anupakhajja  mucchitā bhojanāni bhuñjamānā madaṃ āpajjiṃsu, mattā samānā pamādaṃ  āpajjiṃsu, pamattā samānā yathākāmakaraṇīyā ahesuṃ mārassa amusmiṃ  nivāpe amusmiñca lokāmise ^a^T1.0305^ea^. evañhi te, bhikkhave, paṭhamā  samaṇabrāhmaṇā na parimucciṃsu mārassa iddhānubhāvā. seyyathāpi te,  bhikkhave, paṭhamā migajātā tathūpame ahaṃ ime paṭhame samaṇabrāhmaṇe  vadāmi. </p>
              <p>[03] 268^b^.^eb^ ``tatra, bhikkhave, dutiyā samaṇabrāhmaṇā evaṃ  samacintesuṃ -- `ye kho te paṭhamā samaṇabrāhmaṇā amuṃ nivāpaṃ nivuttaṃ  mārassa amūni ca lokāmisāni anupakhajja mucchitā bhojanāni  bhuñjiṃsu. te tattha anupakhajja mucchitā bhojanāni bhuñjamānā madaṃ  āpajjiṃsu, mattā samānā pamādaṃ ^a^M1.0211^ea^ āpajjiṃsu, pamattā samānā  yathākāmakaraṇīyā ahesuṃ mārassa amusmiṃ nivāpe amusmiñca  lokāmise. evañhi te paṭhamā samaṇabrāhmaṇā na parimucciṃsu ^a^V1.0214^ea^ mārassa  iddhānubhāvā. yaṃnūna mayaṃ sabbaso nivāpabhojanā lokāmisā  paṭivirameyyāma, bhayabhogā paṭiviratā araññāyatanāni ajjhogāhetvā  vihareyyāmā'ti. te sabbaso nivāpabhojanā lokāmisā  paṭiviramiṃsu, bhayabhogā paṭiviratā araññāyatanāni ajjhogāhetvā  vihareyyāmāti. te sabbaso nivāpabhojanā lokāmisā  paṭiviramiṃsu, bhayabhogā paṭiviratā araññāyatanāni ajjhogāhetvā  vihariṃsu. te tattha sākabhakkhāpi ahesuṃ, sāmākabhakkhāpi ahesuṃ,  nīvārabhakkhāpi ahesuṃ, daddulabhakkhāpi ahesuṃ, haṭabhakkhāpi ahesuṃ,  kaṇabhakkhāpi ahesuṃ, ācāmabhakkhāpi ahesuṃ, piññākabhakkhāpi ahesuṃ,  tiṇabhakkhāpi ahesuṃ, gomayabhakkhāpi ahesuṃ, vanamūlaphalāhārā yāpesuṃ  pavattaphalabhojī.</p>
              <p>[03] ``tesaṃ gimhānaṃ pacchime māse, tiṇodakasaṅkhaye,  adhimattakasimānaṃ patto kāyo hoti. tesaṃ adhimattakasimānaṃ ^a^T1.0306^ea^  pattakāyānaṃ balavīriyaṃ parihāyi. balavīriye parihīne cetovimutti  parihāyi. cetovimuttiyā parihīnāya tameva nivāpaṃ nivuttaṃ mārassa  paccāgamiṃsu tāni ca lokāmisāni. te tattha anupakhajja mucchitā  bhojanāni bhuñjiṃsu. te tattha anupakhajja mucchitā bhojanāni  bhuñjamānā madaṃ āpajjiṃsu, mattā samānā pamādaṃ āpajjiṃsu, pamattā  samānā yathākāmakaraṇīyā ahesuṃ mārassa amusmiṃ nivāpe amusmiñca  lokāmise. evañhi te, bhikkhave, dutiyāpi samaṇabrāhmaṇā na  parimucciṃsu mārassa ^a^P1.0157^ea^ iddhānubhāvā. seyyathāpi te,  bhikkhave, dutiyā migajātā tathūpame ahaṃ ime dutiye samaṇabrāhmaṇe  vadāmi. </p>
              <p>[03] 269^b^.^eb^ ``tatra, bhikkhave, tatiyā samaṇabrāhmaṇā evaṃ  samacintesuṃ -- `ye kho te paṭhamā samaṇabrāhmaṇā amuṃ nivāpaṃ nivuttaṃ  mārassa amūni ca lokāmisāni...pe0.... evañhi te paṭhamā  samaṇabrāhmaṇā na parimucciṃsu mārassa iddhānubhāvā. yepi te dutiyā  samaṇabrāhmaṇā evaṃ samacintesuṃ -- `ye kho te paṭhamā samaṇabrāhmaṇā  amuṃ nivāpaṃ nivuttaṃ mārassa amūni ca lokāmisāni...pe0....  evañhi te paṭhamā samaṇabrāhmaṇā na parimucciṃsu mārassa iddhānubhāvā.  yaṃnūna mayaṃ sabbaso nivāpabhojanā lokāmisā paṭivirameyyāma,  bhayabhogā paṭiviratā araññāyatanāni ajjhogāhetvā vihareyyāmā'ti.  te sabbaso nivāpabhojanā lokāmisā ^a^M1.0212^ea^ paṭiviramiṃsu. bhayabhogā  paṭiviratā araññāyatanāni ajjhogāhetvā vihariṃsu. te tattha  sākabhakkhāpi ahesuṃ...pe0... pavattaphalabhojī. tesaṃ gimhānaṃ ^a^V1.0215^ea^   pacchime māse tiṇodakasaṅkhaye adhimattakasimānaṃ ^a^T1.0307^ea^ patto kāyo hoti.  tesaṃ adhimattakasimānaṃ pattakāyānaṃ balavīriyaṃ parihāyi,  balavīriye parihīne cetovimutti parihāyi, cetovimuttiyā parihīnāya  tameva nivāpaṃ nivuttaṃ mārassa paccāgamiṃsu tāni ca lokāmisāni.  te tattha anupakhajja mucchitā bhojanāni bhuñjiṃsu. te tattha  anupakhajja mucchitā bhojanāni bhuñjamānā madaṃ āpajjiṃsu, mattā  samānā pamādaṃ āpajjiṃsu, pamattā samānā yathākāmakaraṇīyā ahesuṃ  mārassa amusmiṃ nivāpe amusmiñca lokāmise. evañhi te  dutiyāpi samaṇabrāhmaṇā na parimucciṃsu mārassa iddhānubhāvā. yaṃnūna  mayaṃ amuṃ nivāpaṃ nivuttaṃ mārassa amūni ca lokāmisāni  upanissāya āsayaṃ kappeyyāma, tatrāsayaṃ kappetvā amuṃ nivāpaṃ nivuttaṃ  mārassa amūni ca lokāmisāni ananupakhajja amucchitā bhojanāni  bhuñjissāma, ananupakhajja amucchitā bhojanāni bhuñjamānā na madaṃ  āpajjissāma, amattā samānā na pamādaṃ āpajjissāma, appamattā  samānā na yathākāmakaraṇīyā bhavissāma mārassa amusmiṃ nivāpe  amusmiñca lokāmise''ti.</p>
              <p>[03] ``te amuṃ nivāpaṃ nivuttaṃ mārassa amūni ca lokāmisāni  upanissāya āsayaṃ kappayiṃsu. tatrāsayaṃ kappetvā amuṃ nivāpaṃ  nivuttaṃ mārassa amūni ca lokāmisāni ananupakhajja amucchitā  bhojanāni bhuñjiṃsu. te tattha ananupakhajja amucchitā bhojanāni  bhuñjamānā na madaṃ āpajjiṃsu, amattā samānā na pamādaṃ āpajjiṃsu,  appamattā samānā na yathākāmakaraṇīyā ahesuṃ mārassa amusmiṃ  nivāpe amusmiñca lokāmise ^a^T1.0308^ea^. api ca kho evaṃdiṭṭhikā ahesuṃ --  sassato loko itipi, asassato loko itipi; antavā loko  itipi, anantavā loko itipi; taṃ jīvaṃ taṃ sarīraṃ itipi, aññaṃ  jīvaṃ aññaṃ sarīraṃ itipi; hoti tathāgato paraṃ maraṇā itipi, na  hoti tathāgato paraṃ maraṇā itipi, hoti ca na ca hoti tathāgato  paraṃ maraṇā itipi, neva hoti na na hoti tathāgato paraṃ maraṇā  itipi ^a^P1.0158^ea^. evañhi te, bhikkhave, tatiyāpi  samaṇabrāhmaṇā ^a^M1.0213^ea^ na parimucciṃsu mārassa iddhānubhāvā. seyyathāpi te,  bhikkhave, tatiyā migajātā tathūpame ahaṃ ime tatiye samaṇabrāhmaṇe  vadāmi. </p>
              <p>[03] 270^b^.^eb^ ``tatra, bhikkhave, catutthā samaṇabrāhmaṇā evaṃ  samacintesuṃ -- `ye kho te paṭhamā samaṇabrāhmaṇā amuṃ nivāpaṃ nivuttaṃ  mārassa...pe0.... evañhi te paṭhamā samaṇabrāhmaṇā na parimucciṃsu ^a^V1.0216^ea^   mārassa iddhānubhāvā. yepi te dutiyā samaṇabrāhmaṇā evaṃ  samacintesuṃ -- `ye kho te paṭhamā samaṇabrāhmaṇā...pe0.... evañhi te  paṭhamā samaṇabrāhmaṇā na parimucciṃsu mārassa iddhānubhāvā. yaṃnūna  mayaṃ sabbaso nivāpabhojanā lokāmisā paṭivirameyyāma bhayabhogā  paṭiviratā araññāyatanāni ajjhogāhetvā vihareyyāmā'ti. te  sabbaso nivāpabhojanā lokāmisā paṭiviramiṃsu...pe0.... evañhi te  dutiyāpi samaṇabrāhmaṇā na parimucciṃsu mārassa iddhānubhāvā. yepi  te tatiyā samaṇabrāhmaṇā evaṃ samacintesuṃ ye kho te paṭhamā  samaṇabrāhmaṇā ^a^T1.0309^ea^ ...pe0.... evañhi te paṭhamā samaṇabrāhmaṇā na  parimucciṃsu mārassa iddhānubhāvā. yepi te dutiyā samaṇabrāhmaṇā evaṃ  samacintesuṃ ye kho te paṭhamā samaṇabrāhmaṇā...pe0.... evañhi te  paṭhamā samaṇabrāhmaṇā na parimucciṃsu mārassa iddhānubhāvā. yaṃnūna  mayaṃ sabbaso nivāpabhojanā lokāmisā paṭivirameyyāma, bhayabhogā  paṭiviratā araññāyatanāni ajjhogāhetvā vihareyyāmā'ti. te  sabbaso nivāpabhojanā lokāmisā paṭiviramiṃsu...pe0.... evañhi te  dutiyāpi samaṇabrāhmaṇā na parimucciṃsu mārassa iddhānubhāvā. yaṃnūna  mayaṃ amuṃ nivāpaṃ nivuttaṃ mārassa amūni ca lokāmisāni  upanissāya āsayaṃ kappeyyāma. tatrāsayaṃ kappetvā amuṃ nivāpaṃ  nivuttaṃ mārassa amūni ca lokāmisāni ananupakhajja amucchitā  bhojanāni bhuñjissāma, ananupakhajja amucchitā bhojanāni bhuñjamānā  na madaṃ āpajjissāma, amattā samānā na pamādaṃ āpajjissāma,  appamattā samānā na yathākāmakaraṇīyā bhavissāma mārassa amusmiṃ  nivāpe amusmiñca lokāmiseti. </p>
              <p>[01] ``te amuṃ nivāpaṃ nivuttaṃ mārassa amūni ca  lokāmisāni upanissāya āsayaṃ kappayiṃsu. tatrāsayaṃ kappetvā amuṃ  nivāpaṃ nivuttaṃ mārassa amūni ca lokāmisāni ananupakhajja  amucchitā bhojanāni bhuñjiṃsu. te tattha ananupakhajja amucchitā  bhojanāni bhuñjamānā na madaṃ āpajjiṃsu. amattā samānā ^a^M1.0214^ea^ na pamādaṃ  āpajjiṃsu. appamattā samānā na yathākāmakaraṇīyā ahesuṃ mārassa  amusmiṃ nivāpe amusmiñca lokāmise. api ca kho evaṃdiṭṭhikā  ahesuṃ sassato loko itipi...pe0... neva hoti na na hoti  tathāgato paraṃ maraṇā itipi. evañhi te tatiyāpi samaṇabrāhmaṇā na  parimucciṃsu mārassa iddhānubhāvā. yaṃnūna mayaṃ yattha agati mārassa  ca māraparisāya ca tatrāsayaṃ kappeyāma. tatrāsayaṃ kappetvā amuṃ  nivāpaṃ nivuttaṃ mārassa amūni ^a^T1.0310^ea^ ca lokāmisāni ananupakhajja  amucchitā bhojanāni bhuñjissāma, ananupakhajja amucchitā bhojanāni  bhuñjamānā na madaṃ āpajjissāma, amattā samānā na pamādaṃ  āpajjissāma, appamattā samānā na yathākāmakaraṇīyā bhavissāma  mārassa amusmiṃ nivāpe amusmiñca lokāmiseti.</p>
              <p>[03] ``te ^a^V1.0217^ea^ yattha agati mārassa ca māraparisāya ca tatrāsayaṃ  kappayiṃsu. tatrāsayaṃ kappetvā amuṃ nivāpaṃ ^a^P1.0159^ea^  nivuttaṃ mārassa amūni ca lokāmisāni ananupakhajja amucchitā  bhojanāni bhuñjiṃsu, te tattha ananupakhajja amucchitā bhojanāni  bhuñjamānā na madaṃ āpajjiṃsu, amattā samānā na pamādaṃ āpajjiṃsu,  appamattā samānā na yathākāmakaraṇīyā ahesuṃ mārassa amusmiṃ  nivāpe amusmiñca lokāmise. evañhi te, bhikkhave, catutthā  samaṇabrāhmaṇā parimucciṃsu mārassa iddhānubhāvā. seyyathāpi te,  bhikkhave, catutthā migajātā tathūpame ahaṃ ime catutthe samaṇabrāhmaṇe  vadāmi. </p>
              <p>[03] 271^b^.^eb^ ``kathañca, bhikkhave, agati mārassa ca  māraparisāya ca? idha, bhikkhave, bhikkhu vivicceva kāmehi vivicca  akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ  upasampajja viharati. ayaṃ vuccati, bhikkhave, bhikkhu andhamakāsi  māraṃ, apadaṃ vadhitvā māracakkhuṃ adassanaṃ gato pāpimato.</p>
              <p>[03] ``puna caparaṃ, bhikkhave, bhikkhu vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. ayaṃ vuccati,  bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu pītiyā ca virāgā  upekkhako ca viharati sato ca sampajāno, sukhañca kāyena  paṭisaṃvedeti yaṃ taṃ ariyā ācikkhanti ^a^M1.0215^ea^ `upekkhako satimā  sukhavihārī'ti tatiyaṃ jhānaṃ upasampajja viharati. ayaṃ vuccati,  bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sukhassa ca pahānā dukkhassa  ca pahānā, pubbeva somanassadomanassānaṃ atthaṅgamā, adukkhamasukhaṃ  upekkhāsatipārisuddhiṃ catutthaṃ jhānaṃ ^a^T1.0311^ea^ upasampajja viharati. ayaṃ  vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā ^a^V1.0218^ea^ nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. ayaṃ  vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati. ayaṃ vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso viññāṇañcāyatanaṃ  samatikkamma ^a^P1.0160^ea^ `natthi kiñcī'ti ākiñcaññāyatanaṃ  upasampajja viharati. ayaṃ vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. ayaṃ  vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati. paññāya cassa disvā āsavā parikkhīṇā honti. ayaṃ  vuccati, bhikkhave, bhikkhu andhamakāsi māraṃ, apadaṃ vadhitvā  māracakkhuṃ adassanaṃ gato pāpimato tiṇṇo loke visattika''nti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] nivāpasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. pāsarāsisuttaṃ </h3n>
            <h4>
              <h4n> </h4n>
              <p>[03] 272^b^.^eb^ evaṃ ^a^M1.0216^ea^ ^a^V1.0219^ea^ ^a^T1.0312^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. atha kho bhagavā  pubbaṇhasamayaṃ nivāsetvā pattacīvaramādāya sāvatthiṃ piṇḍāya pāvisi.  atha kho sambahulā bhikkhū yenāyasmā ānando tenupasaṅkamiṃsu;  upasaṅkamitvā āyasmantaṃ ānandaṃ etadavocuṃ -- ``cirassutā no,  āvuso ānanda, bhagavato sammukhā dhammī kathā. sādhu mayaṃ,  āvuso ānanda, labheyyāma bhagavato sammukhā dhammiṃ kathaṃ  savanāyā''ti. ``tena hāyasmanto yena rammakassa brāhmaṇassa  assamo tenupasaṅkamatha; appeva nāma labheyyātha bhagavato sammukhā  dhammiṃ kathaṃ savanāyā''ti. ``evamāvuso''ti kho te bhikkhū  āyasmato ānandassa paccassosuṃ.</p>
              <p>[03] atha kho bhagavā sāvatthiyaṃ piṇḍāya caritvā pacchābhattaṃ  piṇḍapātapaṭikkanto āyasmantaṃ ānandaṃ āmantesi -- ``āyāmānanda,  yena pubbārāmo migāramātupāsādo tenupasaṅkamissāma  divāvihārāyā''ti. ``evaṃ, bhante''ti kho āyasmā ānando  bhagavato paccassosi. atha ^a^P1.0161^ea^ kho bhagavā  āyasmatā ānandena saddhiṃ yena pubbārāmo migāramātupāsādo  tenupasaṅkami divāvihārāya. atha kho bhagavā sāyanhasamayaṃ  paṭisallānā vuṭṭhito āyasmantaṃ ānandaṃ āmantesi --  ``āyāmānanda, yena ^a^T1.0313^ea^ pubbakoṭṭhako tenupasaṅkamissāma gattāni  parisiñcitu''nti. ``evaṃ, bhante''ti kho āyasmā ānando  bhagavato paccassosi. </p>
              <p>[03] 273^b^.^eb^ atha kho bhagavā āyasmatā ānandena saddhiṃ  yena pubbakoṭṭhako tenupasaṅkami gattāni parisiñcituṃ. pubbakoṭṭhake  gattāni parisiñcitvā paccuttaritvā ekacīvaro aṭṭhāsi gattāni  pubbāpayamāno. atha kho āyasmā ānando bhagavantaṃ etadavoca --  ``ayaṃ, bhante, rammakassa brāhmaṇassa assamo avidūre. ramaṇīyo,  bhante, rammakassa brāhmaṇassa assamo; pāsādiko, bhante, rammakassa  brāhmaṇassa assamo. sādhu, bhante, bhagavā yena rammakassa brāhmaṇassa  assamo tenupasaṅkamatu anukampaṃ upādāyā''ti. adhivāsesi bhagavā  tuṇhībhāvena.</p>
              <p>[03] atha ^a^M1.0217^ea^ ^a^V1.0220^ea^ kho bhagavā yena rammakassa brāhmaṇassa assamo  tenupasaṅkami. tena kho pana samayena sambahulā bhikkhū rammakassa  brāhmaṇassa assame dhammiyā kathāya sannisinnā honti. atha kho  bhagavā bahidvārakoṭṭhake aṭṭhāsi kathāpariyosānaṃ āgamayamāno. atha  kho bhagavā kathāpariyosānaṃ viditvā ukkāsitvā aggaḷaṃ ākoṭesi.  vivariṃsu kho te bhikkhū bhagavato dvāraṃ. atha kho bhagavā  rammakassa brāhmaṇassa assamaṃ pavisitvā paññatte āsane nisīdi.  nisajja kho bhagavā bhikkhū āmantesi -- ``kāyanuttha, bhikkhave,  etarahi kathāya sannisinnā? kā ca pana vo antarākathā  vippakatā''ti ^a^T1.0314^ea^? ``bhagavantameva kho no, bhante, ārabbha dhammī kathā  vippakatā, atha bhagavā anuppatto''ti. ``sādhu, bhikkhave! etaṃ  kho, bhikkhave, tumhākaṃ patirūpaṃ kulaputtānaṃ saddhā agārasmā  anagāriyaṃ pabbajitānaṃ yaṃ tumhe dhammiyā kathāya sannisīdeyyātha.  sannipatitānaṃ vo, bhikkhave, dvayaṃ karaṇīyaṃ -- dhammī vā kathā,  ariyo vā tuṇhībhāvo''. </p>
              <p>[03] 274^b^.^eb^ ``dvemā, bhikkhave, pariyesanā -- ariyā ca  pariyesanā, anariyā ca pariyesanā.</p>
              <p>[03] ``katamā ca, bhikkhave, anariyā pariyesanā? idha,  bhikkhave, ekacco attanā jātidhammo samāno jātidhammaṃyeva  pariyesati, attanā jarādhammo samāno jarādhammaṃyeva ^a^P1.0162^ea^  pariyesati, attanā byādhidhammo samāno byādhidhammaṃyeva  pariyesati, attanā maraṇadhammo samāno maraṇadhammaṃyeva pariyesati,  attanā sokadhammo samāno sokadhammaṃyeva pariyesati, attanā  saṃkilesadhammo samāno saṃkilesadhammaṃyeva pariyesati.</p>
              <p>[03] ``kiñca, bhikkhave, jātidhammaṃ vadetha? puttabhariyaṃ,  bhikkhave, jātidhammaṃ, dāsidāsaṃ jātidhammaṃ, ajeḷakaṃ jātidhammaṃ,  kukkuṭasūkaraṃ jātidhammaṃ, hatthigavāssavaḷavaṃ jātidhammaṃ, jātarūparajataṃ  jātidhammaṃ. jātidhammā hete, bhikkhave, upadhayo. etthāyaṃ gathito {gadhīto  (syā0 ka0)}  mucchito ajjhāpanno attanā jātidhammo samāno jātidhammaṃyeva  pariyesati.</p>
              <p>[03] ``kiñca, bhikkhave, jarādhammaṃ vadetha? puttabhariyaṃ, bhikkhave,  jarādhammaṃ, dāsidāsaṃ jarādhammaṃ, ajeḷakaṃ jarādhammaṃ, kukkuṭasūkaraṃ ^a^T1.0315^ea^  jarādhammaṃ, hatthigavāssavaḷavaṃ jarādhammaṃ ^a^M1.0218^ea^, jātarūparajataṃ ^a^V1.0221^ea^ jarādhammaṃ.  jarādhammā hete, bhikkhave, upadhayo. etthāyaṃ gathito mucchito  ajjhāpanno attanā jarādhammo samāno jarādhammaṃyeva pariyesati.</p>
              <p>[03] ``kiñca, bhikkhave, byādhidhammaṃ vadetha? puttabhariyaṃ,  bhikkhave, byādhidhammaṃ, dāsidāsaṃ byādhidhammaṃ, ajeḷakaṃ byādhidhammaṃ,  kukkuṭasūkaraṃ byādhidhammaṃ, hatthigavāssavaḷavaṃ byādhidhammaṃ.  byādhidhammā hete, bhikkhave, upadhayo. etthāyaṃ gathito mucchito  ajjhāpanno attanā byādhidhammo samāno byādhidhammaṃyeva pariyesati.</p>
              <p>[03] ``kiñca, bhikkhave, maraṇadhammaṃ vadetha? puttabhariyaṃ,  bhikkhave, maraṇadhammaṃ, dāsidāsaṃ maraṇadhammaṃ, ajeḷakaṃ maraṇadhammaṃ,  kukkuṭasūkaraṃ maraṇadhammaṃ, hatthigavāssavaḷavaṃ maraṇadhammaṃ. maraṇadhammā  hete, bhikkhave, upadhayo. etthāyaṃ gathito mucchito ajjhāpanno  attanā maraṇadhammo samāno maraṇadhammaṃyeva pariyesati.</p>
              <p>[03] ``kiñca, bhikkhave, sokadhammaṃ vadetha? puttabhariyaṃ, bhikkhave,  sokadhammaṃ, dāsidāsaṃ sokadhammaṃ, ajeḷakaṃ sokadhammaṃ, kukkuṭasūkaraṃ  sokadhammaṃ, hatthigavāssavaḷavaṃ sokadhammaṃ. sokadhammā hete, bhikkhave,  upadhayo. etthāyaṃ gathito mucchito ajjhāpanno attanā sokadhammo  samāno sokadhammaṃyeva pariyesati.</p>
              <p>[03] ``kiñca, bhikkhave, saṃkilesadhammaṃ vadetha? puttabhariyaṃ,  bhikkhave, saṃkilesadhammaṃ, dāsidāsaṃ saṃkilesadhammaṃ, ajeḷakaṃ  saṃkilesadhammaṃ ^a^T1.0316^ea^, kukkuṭasūkaraṃ saṃkilesadhammaṃ, hatthigavāssavaḷavaṃ  saṃkilesadhammaṃ, jātarūparajataṃ saṃkilesadhammaṃ. saṃkilesadhammā hete,  bhikkhave, upadhayo. etthāyaṃ gathito mucchito ajjhāpanno attanā  saṃkilesadhammo samāno saṃkilesadhammaṃyeva pariyesati. ayaṃ,  bhikkhave, anariyā pariyesanā. </p>
              <p>[03] 275^b^.^eb^ ``katamā ca, bhikkhave, ariyā pariyesanā?  idha, bhikkhave, ekacco attanā jātidhammo samāno jātidhamme  ādīnavaṃ viditvā ^a^P1.0163^ea^ ajātaṃ anuttaraṃ yogakkhemaṃ  nibbānaṃ pariyesati, attanā jarādhammo samāno jarādhamme ādīnavaṃ  viditvā ajaraṃ anuttaraṃ yogakkhemaṃ nibbānaṃ pariyesati, attanā  byādhidhammo samāno byādhidhamme ādīnavaṃ viditvā abyādhiṃ anuttaraṃ ^a^V1.0222^ea^   yogakkhemaṃ nibbānaṃ pariyesati, attanā maraṇadhammo samāno  maraṇadhamme ^a^M1.0219^ea^ ādīnavaṃ viditvā amataṃ anuttaraṃ yogakkhemaṃ nibbānaṃ  pariyesati, attanā sokadhammo samāno sokadhamme ādīnavaṃ viditvā  asokaṃ anuttaraṃ yogakkhemaṃ nibbānaṃ pariyesati, attanā  saṃkilesadhammo samāno saṃkilesadhamme ādīnavaṃ viditvā asaṃkiliṭṭhaṃ  anuttaraṃ yogakkhemaṃ nibbānaṃ pariyesati. ayaṃ, bhikkhave, ariyā  pariyesanā. </p>
              <p>[03] 276^b^.^eb^ ``ahampi sudaṃ, bhikkhave, pubbeva sambodhā  anabhisambuddho bodhisattova samāno attanā jātidhammo samāno  jātidhammaṃyeva pariyesāmi, attanā jarādhammo samāno jarādhammaṃyeva  pariyesāmi, attanā ^a^T1.0317^ea^ byādhidhammo samāno byādhidhammaṃyeva pariyesāmi,  attanā maraṇadhammo samāno maraṇadhammaṃyeva pariyesāmi, attanā  sokadhammo samāno sokadhammaṃyeva pariyesāmi, attanā saṃkilesadhammo  samāno saṃkilesadhammaṃyeva pariyesāmi. tassa mayhaṃ, bhikkhave,  etadahosi -- `kiṃ nu kho ahaṃ attanā jātidhammo samāno  jātidhammaṃyeva pariyesāmi, attanā jarādhammo samāno...pe0... byādhidhammo  samāno... maraṇadhammo samāno... sokadhammo samāno... attanā  saṃkilesadhammo samāno saṃkilesadhammaṃyeva pariyesāmi? yaṃnūnāhaṃ  attanā jātidhammo samāno jātidhamme ādīnavaṃ viditvā ajātaṃ  anuttaraṃ yogakkhemaṃ nibbānaṃ pariyeseyyaṃ, attanā jarādhammo samāno  jarādhamme ādīnavaṃ viditvā ajaraṃ anuttaraṃ yogakkhemaṃ nibbānaṃ  pariyeseyyaṃ, attanā byādhidhammo samāno byādhidhamme ādīnavaṃ  viditvā abyādhiṃ anuttaraṃ yogakkhemaṃ nibbānaṃ pariyeseyyaṃ, attanā  maraṇadhammo samāno maraṇadhamme ādīnavaṃ viditvā amataṃ anuttaraṃ  yogakkhemaṃ nibbānaṃ pariyeseyyaṃ, attanā sokadhammo samāno  sokadhamme ādīnavaṃ viditvā asokaṃ anuttaraṃ yogakkhemaṃ nibbānaṃ  pariyeseyyaṃ, attanā saṃkilesadhammo samāno saṃkilesadhamme ādīnavaṃ  viditvā asaṃkiliṭṭhaṃ anuttaraṃ yogakkhemaṃ nibbānaṃ pariyeseyya'nti. </p>
              <p>[03] 277^b^.^eb^ ``so kho ahaṃ, bhikkhave, aparena samayena  daharova samāno susukāḷakeso ^a^T1.0318^ea^, bhadrena yobbanena samannāgato paṭhamena  vayasā akāmakānaṃ mātāpitūnaṃ assumukhānaṃ rudantānaṃ kesamassuṃ  ohāretvā kāsāyāni ^a^M1.0220^ea^ vatthāni acchādetvā agārasmā anagāriyaṃ  pabbajiṃ. so evaṃ pabbajito samāno kiṃ kusalagavesī {kiṃkusalaṃgavesī  (ka0)} anuttaraṃ  santivarapadaṃ pariyesamāno yena āḷāro kālāmo tenupasaṅkamiṃ.  upasaṅkamitvā āḷāraṃ kālāmaṃ etadavocaṃ -- `icchāmahaṃ, āvuso  kālāma, imasmiṃ dhammavinaye ^a^V1.0223^ea^ brahmacariyaṃ caritu'nti. evaṃ vutte,  bhikkhave, āḷāro kālāmo maṃ etadavoca -- `viharatāyasmā;  tādiso ayaṃ dhammo yattha viññū puriso ^a^P1.0164^ea^  nacirasseva sakaṃ ācariyakaṃ sayaṃ abhiññā sacchikatvā upasampajja  vihareyyā'ti. so kho ahaṃ, bhikkhave, nacirasseva khippameva taṃ  dhammaṃ pariyāpuṇiṃ. so kho ahaṃ, bhikkhave, tāvatakeneva  oṭṭhapahatamattena lapitalāpanamattena ñāṇavādañca vadāmi theravādañca,  `jānāmi passāmī'ti ca paṭijānāmi ahañceva aññe ca. tassa  mayhaṃ, bhikkhave, etadahosi -- `na kho āḷāro kālāmo imaṃ dhammaṃ  kevalaṃ saddhāmattakena sayaṃ abhiññā sacchikatvā upasampajja  viharāmīti pavedeti; addhā āḷāro kālāmo imaṃ dhammaṃ jānaṃ passaṃ  viharatī'ti. </p>
              <p>[01] ``atha khvāhaṃ, bhikkhave, yena āḷāro kālāmo  tenupasaṅkamiṃ; upasaṅkamitvā āḷāraṃ kālāmaṃ etadavocaṃ --  `kittāvatā no, āvuso kālāma, imaṃ dhammaṃ sayaṃ abhiññā  sacchikatvā upasampajja viharāmīti pavedesī'ti {upasampajja pavedesīti (sī0  syā0 pī0)}? evaṃ vutte,  bhikkhave, āḷāro kālāmo ākiñcaññāyatanaṃ ^a^T1.0319^ea^ pavedesi. tassa  mayhaṃ, bhikkhave, etadahosi -- `na kho āḷārasseva kālāmassa  atthi saddhā, mayhaṃpatthi saddhā; na kho āḷārasseva kālāmassa atthi  vīriyaṃ, mayhaṃpatthi vīriyaṃ; na kho āḷārasseva kālāmassa atthi  sati, mayhaṃpatthi sati; na kho āḷārasseva kālāmassa atthi  samādhi, mayhaṃpatthi samādhi; na kho āḷārasseva kālāmassa atthi  paññā, mayhaṃpatthi paññā. yaṃnūnāhaṃ yaṃ dhammaṃ āḷāro kālāmo sayaṃ  abhiññā sacchikatvā upasampajja viharāmīti pavedeti, tassa dhammassa  sacchikiriyāya padaheyya'nti. so kho ahaṃ, bhikkhave, nacirasseva  khippameva taṃ dhammaṃ sayaṃ abhiññā sacchikatvā upasampajja vihāsiṃ.</p>
              <p>[03] ``atha khvāhaṃ, bhikkhave, yena āḷāro kālāmo tenupasaṅkamiṃ;  upasaṅkamitvā āḷāraṃ kālāmaṃ etadavocaṃ --</p>
              <p>[03] `ettāvatā no, āvuso kālāma, imaṃ dhammaṃ sayaṃ abhiññā  sacchikatvā upasampajja pavedesī'ti?</p>
              <p>[03] `ettāvatā ^a^M1.0221^ea^ kho ahaṃ, āvuso, imaṃ dhammaṃ sayaṃ abhiññā  sacchikatvā upasampajja pavedemī'ti.</p>
              <p>[03] `ahampi ^a^V1.0224^ea^ kho, āvuso, ettāvatā imaṃ dhammaṃ sayaṃ abhiññā  sacchikatvā upasampajja viharāmī'ti. </p>
              <p>[01] `lābhā no, āvuso, suladdhaṃ no, āvuso, ye mayaṃ  āyasmantaṃ tādisaṃ sabrahmacāriṃ passāma. iti yāhaṃ dhammaṃ sayaṃ  abhiññā sacchikatvā upasampajja pavedemi taṃ tvaṃ dhammaṃ sayaṃ abhiññā  sacchikatvā upasampajja viharasi. yaṃ tvaṃ ^a^P1.0165^ea^ dhammaṃ  sayaṃ abhiññā sacchikatvā upasampajja viharasi tamahaṃ dhammaṃ sayaṃ  abhiññā ^a^T1.0320^ea^ sacchikatvā upasampajja pavedemi. iti yāhaṃ dhammaṃ jānāmi  taṃ tvaṃ dhammaṃ jānāsi, yaṃ tvaṃ dhammaṃ jānāsi tamahaṃ dhammaṃ jānāmi.  iti yādiso ahaṃ tādiso tuvaṃ, yādiso tuvaṃ tādiso ahaṃ. ehi  dāni, āvuso, ubhova santā imaṃ gaṇaṃ pariharāmā'ti. iti kho,  bhikkhave, āḷāro kālāmo ācariyo me samāno (attano) {( ) natthi  (sī0 syā0 pī0)}  antevāsiṃ maṃ samānaṃ attanā {attano (sī0 pī0)} samasamaṃ ṭhapesi, uḷārāya ca maṃ pūjāya  pūjesi. tassa mayhaṃ, bhikkhave, etadahosi -- `nāyaṃ dhammo  nibbidāya na virāgāya na nirodhāya na upasamāya na abhiññāya na  sambodhāya na nibbānāya saṃvattati, yāvadeva  ākiñcaññāyatanūpapattiyā'ti. so kho ahaṃ, bhikkhave, taṃ dhammaṃ  analaṅkaritvā tasmā dhammā nibbijja apakkamiṃ. </p>
              <p>[03] 278^b^.^eb^ ``so kho ahaṃ, bhikkhave, kiṃ kusalagavesī  anuttaraṃ santivarapadaṃ pariyesamāno yena udako {uddako (sī0 syā0 pī0)} rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ -- `icchāmahaṃ, āvuso {āvuso rāma  (sī0 syā0 ka0) mahāsatto rāmaputtameva avoca, na rāmaṃ, rāmo hi  tattha gaṇācariyo bhaveyya, tadā ca kālaṅkato asanto. tenevettha  rāmāyattāni kriyapadāni atītakālavasena āgatāni, udako ca  rāmaputto mahāsattassa sabrahmacārītveva vutto, na ācariyoti.  ṭīkāyaṃ ca ``pāḷiyaṃ rāmasseva samāpattilābhitā āgatā na  udakassā''ti ādi pacchābhāge pakāsitā},  imasmiṃ dhammavinaye brahmacariyaṃ caritu'nti. evaṃ vutte, bhikkhave,  udako rāmaputto maṃ etadavoca -- `viharatāyasmā; tādiso ayaṃ  dhammo yattha viññū puriso nacirasseva sakaṃ ācariyakaṃ sayaṃ  abhiññā sacchikatvā upasampajja vihareyyā'ti. so kho ahaṃ,  bhikkhave, nacirasseva khippameva taṃ dhammaṃ pariyāpuṇiṃ. so kho ^a^M1.0222^ea^  ahaṃ, bhikkhave, tāvatakeneva oṭṭhapahatamattena lapitalāpanamattena  ñāṇavādañca vadāmi ^a^T1.0321^ea^ theravādañca, `jānāmi passāmī'ti ca  paṭijānāmi ahañceva aññe ca. tassa mayhaṃ, bhikkhave, etadahosi  -- `na kho rāmo imaṃ dhammaṃ kevalaṃ saddhāmattakena sayaṃ abhiññā  sacchikatvā upasampajja viharāmīti pavedesi; addhā rāmo imaṃ dhammaṃ  jānaṃ passaṃ vihāsī'ti.</p>
              <p>[03] ``atha khvāhaṃ, bhikkhave, yena udako rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ -- `kittāvatā no, āvuso,  rāmo imaṃ dhammaṃ sayaṃ abhiññā sacchikatvā upasampajja ^a^V1.0225^ea^ viharāmīti  pavedesī'ti? evaṃ vutte, bhikkhave, udako rāmaputto  nevasaññānāsaññāyatanaṃ pavedesi. tassa mayhaṃ, bhikkhave, etadahosi  -- `na kho rāmasseva ahosi saddhā, mayhaṃpatthi saddhā; na kho  rāmasseva ahosi vīriyaṃ ^a^P1.0166^ea^, mayhaṃpatthi vīriyaṃ;  na kho rāmasseva ahosi sati, mayhaṃpatthi sati; na kho rāmasseva  ahosi samādhi, mayhaṃpatthi samādhi, na kho rāmasseva ahosi  paññā, mayhaṃpatthi paññā. yaṃnūnāhaṃ yaṃ dhammaṃ rāmo sayaṃ abhiññā  sacchikatvā upasampajja viharāmīti pavedesi, tassa dhammassa  sacchikiriyāya padaheyya'nti. so kho ahaṃ, bhikkhave, nacirasseva  khippameva taṃ dhammaṃ sayaṃ abhiññā sacchikatvā upasampajja vihāsiṃ.</p>
              <p>[03] ``atha khvāhaṃ, bhikkhave, yena udako rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ --</p>
              <p>[03] `ettāvatā no, āvuso, rāmo imaṃ dhammaṃ sayaṃ abhiññā  sacchikatvā upasampajja pavedesī'ti?</p>
              <p>[03] `ettāvatā kho, āvuso, rāmo imaṃ dhammaṃ sayaṃ abhiññā  sacchikatvā upasampajja pavedesī'ti.</p>
              <p>[03] `ahampi kho, āvuso, ettāvatā imaṃ ^a^T1.0322^ea^ dhammaṃ sayaṃ abhiññā  sacchikatvā upasampajja viharāmī'ti.</p>
              <p>[03] `lābhā no, āvuso, suladdhaṃ no, āvuso, ye mayaṃ āyasmantaṃ  tādisaṃ sabrahmacāriṃ passāma. iti yaṃ dhammaṃ rāmo sayaṃ abhiññā  sacchikatvā upasampajja pavedesi, taṃ tvaṃ dhammaṃ sayaṃ abhiññā  sacchikatvā upasampajja viharasi. yaṃ tvaṃ dhammaṃ sayaṃ abhiññā  sacchikatvā upasampajja viharasi, taṃ dhammaṃ rāmo sayaṃ abhiññā  sacchikatvā upasampajja pavedesi. iti yaṃ dhammaṃ rāmo abhiññāsi  taṃ tvaṃ dhammaṃ jānāsi, yaṃ tvaṃ dhammaṃ jānāsi, taṃ dhammaṃ rāmo  abhiññāsi. iti yādiso rāmo ahosi tādiso tuvaṃ, yādiso  tuvaṃ tādiso rāmo ahosi. ehi dāni, āvuso, tuvaṃ imaṃ gaṇaṃ  pariharā'ti ^a^M1.0223^ea^. iti kho, bhikkhave ^a^V1.0226^ea^, udako rāmaputto sabrahmacārī me  samāno ācariyaṭṭhāne maṃ ṭhapesi, uḷārāya ca maṃ pūjāya pūjesi.  tassa mayhaṃ, bhikkhave, etadahosi -- `nāyaṃ dhammo nibbidāya na  virāgāya na nirodhāya na upasamāya na abhiññāya na sambodhāya na  nibbānāya saṃvattati, yāvadeva nevasaññānāsaññāyatanūpapattiyā'ti.  so kho ahaṃ, bhikkhave, taṃ dhammaṃ analaṅkaritvā tasmā dhammā  nibbijja apakkamiṃ. </p>
              <p>[03] 279^b^.^eb^ ``so kho ahaṃ, bhikkhave, kiṃ kusalagavesī  anuttaraṃ santivarapadaṃ pariyesamāno magadhesu anupubbena cārikaṃ  caramāno yena uruvelā senānigamo tadavasariṃ. tatthaddasaṃ ^a^P1.0167^ea^  ramaṇīyaṃ bhūmibhāgaṃ, pāsādikañca vanasaṇḍaṃ, nadiñca  sandantiṃ setakaṃ supatitthaṃ ramaṇīyaṃ, samantā {sāmantā (?)} ca gocaragāmaṃ  ^a^T1.0323^ea^. tassa mayhaṃ, bhikkhave, etadahosi -- `ramaṇīyo vata, bho, bhūmibhāgo,  pāsādiko ca vanasaṇḍo, nadī ca sandati setakā supatitthā  ramaṇīyā, samantā ca gocaragāmo. alaṃ vatidaṃ kulaputtassa  padhānatthikassa padhānāyā'ti. so kho ahaṃ, bhikkhave, tattheva  nisīdiṃ -- alamidaṃ padhānāyāti. </p>
              <p>[03] 280^b^.^eb^ ``so kho ahaṃ, bhikkhave, attanā jātidhammo  samāno jātidhamme ādīnavaṃ viditvā ajātaṃ anuttaraṃ yogakkhemaṃ  nibbānaṃ pariyesamāno ajātaṃ anuttaraṃ yogakkhemaṃ nibbānaṃ ajjhagamaṃ,  attanā jarādhammo samāno jarādhamme ādīnavaṃ viditvā ajaraṃ  anuttaraṃ yogakkhemaṃ nibbānaṃ pariyesamāno ajaraṃ anuttaraṃ yogakkhemaṃ  nibbānaṃ ajjhagamaṃ, attanā byādhidhammo samāno byādhidhamme  ādīnavaṃ viditvā abyādhiṃ anuttaraṃ yogakkhemaṃ nibbānaṃ  pariyesamāno abyādhiṃ anuttaraṃ yogakkhemaṃ nibbānaṃ ajjhagamaṃ, attanā  maraṇadhammo samāno maraṇadhamme ādīnavaṃ viditvā amataṃ anuttaraṃ  yogakkhemaṃ nibbānaṃ ajjhagamaṃ, attanā sokadhammo samāno sokadhamme  ādīnavaṃ viditvā asokaṃ anuttaraṃ yogakkhemaṃ nibbānaṃ ajjhagamaṃ,  attanā saṃkilesadhammo samāno saṃkilesadhamme ādīnavaṃ viditvā  asaṃkiliṭṭhaṃ anuttaraṃ yogakkhemaṃ nibbānaṃ pariyesamāno asaṃkiliṭṭhaṃ  anuttaraṃ yogakkhemaṃ nibbānaṃ ajjhagamaṃ. ñāṇañca pana me dassanaṃ  udapādi -- `akuppā me vimutti, ayamantimā jāti, natthi dāni  punabbhavo'ti. </p>
              <p>[03] 281^b^.^eb^ ``tassa ^a^M1.0224^ea^ mayhaṃ, bhikkhave, etadahosi --  `adhigato kho myāyaṃ dhammo gambhīro duddaso duranubodho santo  paṇīto atakkāvacaro nipuṇo paṇḍitavedanīyo. ālayarāmā kho  panāyaṃ pajā ālayaratā ālayasammuditā. ālayarāmā kho panāyaṃ ^a^V1.0227^ea^   pajā ālayaratāya ālayasammuditāya duddasaṃ idaṃ ṭhānaṃ yadidaṃ --  idappaccayatā paṭiccasamuppādo. idampi kho ṭhānaṃ duddasaṃ yadidaṃ --  sabbasaṅkhārasamatho sabbūpadhipaṭinissaggo taṇhākkhayo ^a^T1.0324^ea^ virāgo  nirodho nibbānaṃ. ahañceva ^a^P1.0168^ea^ kho pana dhammaṃ  deseyyaṃ, pare ca me na ājāneyyuṃ, so mamassa kilamatho, sā  mamassa vihesā'ti. apissu maṃ, bhikkhave, imā anacchariyā  gāthāyo paṭibhaṃsu pubbe assutapubbā -- </p>
              <p>[21] `kicchena me adhigataṃ, halaṃ dāni pakāsituṃ. </p>
              <p>[22] rāgadosaparetehi, nāyaṃ dhammo susambudho.. </p>
              <p>[21] `paṭisotagāmiṃ nipuṇaṃ, gambhīraṃ duddasaṃ aṇuṃ. </p>
              <p>[22] rāgarattā na dakkhanti, tamokhandhena āvuṭā'''ti {āvaṭāti (sī0),  āvutā (syā0)}.. </p>
              <p>[03] 282^b^.^eb^ ``itiha me, bhikkhave, paṭisañcikkhato  appossukkatāya cittaṃ namati, no dhammadesanāya. atha kho,  bhikkhave, brahmuno sahampatissa mama cetasā cetoparivitakkamaññāya  etadahosi -- `nassati vata bho loko, vinassati vata bho loko,  yatra hi nāma tathāgatassa arahato sammāsambuddhassa appossukkatāya  cittaṃ namati {namissati (?)}, no dhammadesanāyā'ti. atha kho, bhikkhave, brahmā  sahampati -- seyyathāpi nāma balavā puriso samiñjitaṃ vā bāhaṃ  pasāreyya, pasāritaṃ vā bāhaṃ samiñjeyya, evameva -- brahmaloke  antarahito mama purato pāturahosi. atha kho, bhikkhave, brahmā  sahampati ekaṃsaṃ uttarāsaṅgaṃ karitvā yenāhaṃ tenañjaliṃ paṇāmetvā maṃ  etadavoca -- `desetu, bhante, bhagavā dhammaṃ, desetu ^a^T1.0325^ea^ sugato dhammaṃ.  santi sattā apparajakkhajātikā, assavanatā dhammassa parihāyanti.  bhavissanti dhammassa aññātāro'ti. idamavoca, bhikkhave, brahmā  sahampati. idaṃ vatvā athāparaṃ etadavoca -- </p>
              <p>[21] `pāturahosi ^a^M1.0225^ea^ magadhesu pubbe, </p>
              <p>[27] dhammo asuddho samalehi cintito. </p>
              <p>[26] apāpuretaṃ {avāpuretaṃ (sī0)} amatassa dvāraṃ, </p>
              <p>[22] suṇantu dhammaṃ vimalenānubuddhaṃ.. </p>
              <p>[21] `sele ^a^V1.0228^ea^ yathā pabbatamuddhaniṭṭhito, </p>
              <p>[27] yathāpi passe janataṃ samantato. </p>
              <p>[26] tathūpamaṃ dhammamayaṃ sumedha, </p>
              <p>[27] pāsādamāruyha samantacakkhu. </p>
              <p>[26] sokāvatiṇṇaṃ {sokāvakiṇṇaṃ (syā0)} janatamapetasoko, </p>
              <p>[22] avekkhassu jātijarābhibhūtaṃ.. </p>
              <p>[21] `uṭṭhehi ^a^P1.0169^ea^ vīra vijitasaṅgāma, </p>
              <p>[27] satthavāha aṇaṇa vicara loke. </p>
              <p>[26] desassu {desetu (syā0 ka0)} bhagavā dhammaṃ, </p>
              <p>[22] aññātāro bhavissantī'''ti.. </p>
              <p>[03] 283^b^.^eb^ ``atha kho ahaṃ, bhikkhave, brahmuno ca  ajjhesanaṃ viditvā sattesu ca kāruññataṃ paṭicca buddhacakkhunā lokaṃ  volokesiṃ. addasaṃ kho ahaṃ, bhikkhave, buddhacakkhunā lokaṃ  volokento satte apparajakkhe ^a^T1.0326^ea^ mahārajakkhe, tikkhindriye mudindriye,  svākāre dvākāre, suviññāpaye duviññāpaye, appekacce  paralokavajjabhayadassāvine {dassāvino (syā0 kaṃ0 ka0)} viharante, appekacce na  paralokavajjabhayadassāvine {dassāvino (syā0 kaṃ0 ka0)} viharante. seyyathāpi nāma uppaliniyaṃ  vā paduminiyaṃ vā puṇḍarīkiniyaṃ vā appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  udakānuggatāni antonimuggaposīni, appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni  udakānuggatāni samodakaṃ ṭhitāni, appekaccāni uppalāni vā  padumāni vā puṇḍarīkāni vā udake jātāni udake saṃvaḍḍhāni udakaṃ  accuggamma ṭhitāni {tiṭṭhanti (sī0 syā0 pī0)} anupalittāni udakena; evameva kho ahaṃ,  bhikkhave, buddhacakkhunā ^a^M1.0226^ea^ lokaṃ volokento addasaṃ satte apparajakkhe  mahārajakkhe, tikkhindriye mudindriye, svākāre dvākāre, suviññāpaye  duviññāpaye, appekacce paralokavajjabhayadassāvine viharante, appekacce  na paralokavajjabhayadassāvine viharante. atha khvāhaṃ, bhikkhave,  brahmānaṃ sahampatiṃ gāthāya paccabhāsiṃ -- </p>
              <p>[21] `apārutā ^a^V1.0229^ea^ tesaṃ amatassa dvārā, </p>
              <p>[27] ye sotavanto pamuñcantu saddhaṃ. </p>
              <p>[26] vihiṃsasaññī paguṇaṃ na bhāsiṃ, </p>
              <p>[22] dhammaṃ paṇītaṃ manujesu brahme'''ti..</p>
              <p>[03] ``atha kho, bhikkhave, brahmā sahampati `katāvakāso khomhi  bhagavatā dhammadesanāyā'ti maṃ abhivādetvā padakkhiṇaṃ katvā  tatthevantaradhāyi. </p>
              <p>[03] 284^b^.^eb^ ``tassa ^a^T1.0327^ea^ mayhaṃ, bhikkhave, etadahosi --  `kassa nu kho ahaṃ paṭhamaṃ dhammaṃ deseyyaṃ; ko imaṃ dhammaṃ khippameva  ājānissatī'ti? tassa mayhaṃ, bhikkhave, etadahosi -- `ayaṃ kho  āḷāro kālāmo paṇḍito viyatto medhāvī dīgharattaṃ  apparajakkhajātiko. yaṃnūnāhaṃ āḷārassa kālāmassa ^a^P1.0170^ea^  paṭhamaṃ dhammaṃ deseyyaṃ. so imaṃ dhammaṃ khippameva  ājānissatī'ti. atha kho maṃ, bhikkhave, devatā upasaṅkamitvā  etadavoca -- `sattāhakālaṅkato, bhante, āḷāro kālāmo'ti.  ñāṇañca pana me dassanaṃ udapādi -- `sattāhakālaṅkato āḷāro  kālāmo'ti. tassa mayhaṃ, bhikkhave, etadahosi -- `mahājāniyo  kho āḷāro kālāmo. sace hi so imaṃ dhammaṃ suṇeyya, khippameva  ājāneyyā'ti.</p>
              <p>[03] ``tassa mayhaṃ, bhikkhave, etadahosi -- `kassa nu kho ahaṃ  paṭhamaṃ dhammaṃ deseyyaṃ; ko imaṃ dhammaṃ khippameva ājānissatī'ti?  tassa mayhaṃ, bhikkhave, etadahosi -- `ayaṃ kho udako rāmaputto  paṇḍito viyatto medhāvī dīgharattaṃ apparajakkhajātiko. yaṃnūnāhaṃ  udakassa rāmaputtassa paṭhamaṃ dhammaṃ deseyyaṃ. so imaṃ dhammaṃ khippameva  ājānissatī'ti. atha kho maṃ, bhikkhave, devatā upasaṅkamitvā  etadavoca -- `abhidosakālaṅkato, bhante, udako rāmaputto'ti.  ñāṇañca pana me dassanaṃ udapādi -- `abhidosakālaṅkato udako  rāmaputto'ti. tassa mayhaṃ, bhikkhave, etadahosi -- `mahājāniyo  kho udako rāmaputto. sace hi so imaṃ dhammaṃ suṇeyya ^a^M1.0227^ea^,  khippameva ājāneyyā'ti. </p>
              <p>[01] ``tassa mayhaṃ ^a^T1.0328^ea^, bhikkhave, etadahosi -- `kassa nu  kho ahaṃ paṭhamaṃ dhammaṃ deseyyaṃ; ko imaṃ dhammaṃ khippameva  ājānissatī'ti? tassa mayhaṃ, bhikkhave, etadahosi -- `bahukārā ^a^V1.0230^ea^   kho me pañcavaggiyā bhikkhū, ye maṃ padhānapahitattaṃ upaṭṭhahiṃsu.  yaṃnūnāhaṃ pañcavaggiyānaṃ bhikkhūnaṃ paṭhamaṃ dhammaṃ deseyya'nti. tassa  mayhaṃ, bhikkhave, etadahosi -- `kahaṃ nu kho etarahi pañcavaggiyā  bhikkhū viharantī'ti? addasaṃ kho ahaṃ, bhikkhave, dibbena cakkhunā  visuddhena atikkantamānusakena pañcavaggiye bhikkhū bārāṇasiyaṃ  viharante isipatane migadāye. atha khvāhaṃ, bhikkhave, uruvelāyaṃ  yathābhirantaṃ viharitvā yena bārāṇasī tena cārikaṃ pakkamiṃ {pakkāmiṃ (syā0 pī0  ka0)}. </p>
              <p>[03] 285^b^.^eb^ ``addasā kho maṃ, bhikkhave, upako ājīvako  antarā {ājīviko (sī0 pī0 ka0)} ca gayaṃ antarā ca bodhiṃ addhānamaggappaṭipannaṃ. disvāna maṃ  etadavoca -- `vippasannāni kho te, āvuso, indriyāni, parisuddho  chavivaṇṇo pariyodāto! kaṃsi tvaṃ, āvuso, uddissa pabbajito,  ko vā te satthā, kassa vā tvaṃ dhammaṃ rocesī'ti ^a^P1.0171^ea^?  evaṃ vutte, ahaṃ, bhikkhave, upakaṃ ājīvakaṃ gāthāhi  ajjhabhāsiṃ -- </p>
              <p>[21] `sabbābhibhū sabbavidūhamasmi, sabbesu dhammesu  anūpalitto. </p>
              <p>[22] sabbañjaho taṇhākkhaye vimutto, sayaṃ abhiññāya  kamuddiseyyaṃ.. </p>
              <p>[21] `na ^a^T1.0329^ea^ me ācariyo atthi, sadiso me na vijjati. </p>
              <p>[22] sadevakasmiṃ lokasmiṃ, natthi me paṭipuggalo.. </p>
              <p>[21] `ahañhi arahā loke, ahaṃ satthā anuttaro. </p>
              <p>[22] ekomhi sammāsambuddho, sītibhūtosmi nibbuto.. </p>
              <p>[21] `dhammacakkaṃ pavattetuṃ, gacchāmi kāsinaṃ puraṃ. </p>
              <p>[22] andhībhūtasmiṃ {andhabhūtasmiṃ (sī0 syā0 pī0)} lokasmiṃ, āhañchaṃ amatadundubhi'nti..</p>
              <p>[03] `yathā kho tvaṃ, āvuso, paṭijānāsi, arahasi  anantajino'ti! </p>
              <p>[21] `mādisā ^a^V1.0231^ea^ ve jinā honti, ye pattā āsavakkhayaṃ. </p>
              <p>[22] jitā me pāpakā dhammā, tasmāhamupaka jino'ti..</p>
              <p>[03] ``evaṃ ^a^M1.0228^ea^ vutte, bhikkhave, upako ājīvako `hupeyyapāvuso'ti  {huveyyapāvuso (sī0 pī0), huveyyāvuso (syā0)}  vatvā sīsaṃ okampetvā ummaggaṃ gahetvā pakkāmi. </p>
              <p>[03] 286^b^.^eb^ ``atha khvāhaṃ, bhikkhave, anupubbena cārikaṃ  caramāno yena bārāṇasī isipatanaṃ migadāyo yena pañcavaggiyā  bhikkhū tenupasaṅkamiṃ. addasaṃsu kho maṃ, bhikkhave, pañcavaggiyā  bhikkhū dūrato āgacchantaṃ. disvāna aññamaññaṃ saṇṭhapesuṃ {aññamaññaṃ katikaṃ  saṇṭhapesuṃ (vinayapiṭake mahāvagge)} -- `ayaṃ  kho, āvuso, samaṇo gotamo āgacchati bāhulliko {bāhuliko (sī0 pī0)  sāratthadīpanīṭīkāya sameti} padhānavibbhanto  āvatto bāhullāya. so neva abhivādetabbo, na paccuṭṭhātabbo; nāssa  pattacīvaraṃ paṭiggahetabbaṃ. api ca kho āsanaṃ ṭhapetabbaṃ, sace  ākaṅkhissati nisīdissatī'ti. yathā yathā kho ahaṃ, bhikkhave,  upasaṅkamiṃ tathā ^a^T1.0330^ea^ tathā pañcavaggiyā bhikkhū nāsakkhiṃsu sakāya  katikāya saṇṭhātuṃ. appekacce maṃ paccuggantvā pattacīvaraṃ paṭiggahesuṃ,  appekacce āsanaṃ paññapesuṃ, appekacce pādodakaṃ upaṭṭhapesuṃ. api ca  kho maṃ nāmena ca āvusovādena ca samudācaranti.</p>
              <p>[03] ``evaṃ vutte, ahaṃ, bhikkhave, pañcavaggiye bhikkhū etadavocaṃ  -- `mā, bhikkhave, tathāgataṃ nāmena ca āvusovādena ca samudācaratha  {samudācarittha (sī0 syā0 pī0)}.  arahaṃ, bhikkhave, tathāgato sammāsambuddho ^a^P1.0172^ea^.  odahatha, bhikkhave, sotaṃ, amatamadhigataṃ, ahamanusāsāmi, ahaṃ dhammaṃ  desemi. yathānusiṭṭhaṃ tathā paṭipajjamānā nacirasseva -- yassatthāya  kulaputtā sammadeva agārasmā anagāriyaṃ pabbajanti tadanuttaraṃ --  brahmacariyapariyosānaṃ diṭṭheva dhamme sayaṃ abhiññā sacchikatvā  upasampajja viharissathā'ti. evaṃ vutte, bhikkhave, pañcavaggiyā  bhikkhū maṃ etadavocuṃ -- `tāyapi kho tvaṃ, āvuso gotama, iriyāya  tāya paṭipadāya tāya dukkarakārikāya nājjhagamā uttarimanussadhammā  alamariyañāṇadassanavisesaṃ, kiṃ pana tvaṃ etarahi bāhulliko  padhānavibbhanto āvatto bāhullāya adhigamissasi uttarimanussadhammā  alamariyañāṇadassanavisesa'nti? evaṃ vutte, ahaṃ, bhikkhave,  pañcavaggiye bhikkhū etadavocaṃ -- `na, bhikkhave, tathāgato  bāhulliko, na padhānavibbhanto, na āvatto bāhullāya ^a^M1.0229^ea^ ^a^V1.0232^ea^. arahaṃ,  bhikkhave, tathāgato sammāsambuddho. odahatha, bhikkhave, sotaṃ,  amatamadhigataṃ, ahamanusāsāmi, ahaṃ dhammaṃ desemi. yathānusiṭṭhaṃ  tathā paṭipajjamānā nacirasseva -- yassatthāya kulaputtā ^a^T1.0331^ea^ sammadeva  agārasmā anagāriyaṃ pabbajanti tadanuttaraṃ -- brahmacariyapariyosānaṃ  diṭṭheva dhamme sayaṃ abhiññā sacchikatvā upasampajja viharissathā'ti.  dutiyampi kho, bhikkhave, pañcavaggiyā bhikkhū maṃ etadavocuṃ --  `tāyapi kho tvaṃ, āvuso gotama, iriyāya tāya paṭipadāya tāya  dukkarakārikāya nājjhagamā uttarimanussadhammā  alamariyañāṇadassanavisesaṃ, kiṃ pana tvaṃ etarahi bāhulliko  padhānavibbhanto āvatto bāhullāya adhigamissasi uttarimanussadhammā  alamariyañāṇadassanavisesa'nti? dutiyampi kho ahaṃ, bhikkhave,  pañcavaggiye bhikkhū etadavocaṃ -- `na, bhikkhave, tathāgato  bāhulliko...pe0... upasampajja viharissathā'ti. tatiyampi kho,  bhikkhave, pañcavaggiyā bhikkhū maṃ etadavocuṃ -- `tāyapi kho tvaṃ,  āvuso gotama, iriyāya tāya paṭipadāya tāya dukkarakārikāya  nājjhagamā uttarimanussadhammā alamariyañāṇadassanavisesaṃ, kiṃ pana  tvaṃ etarahi bāhulliko padhānavibbhanto āvatto bāhullāya  adhigamissasi uttarimanussadhammā alamariyañāṇadassanavisesa'nti?</p>
              <p>[03] ``evaṃ vutte, ahaṃ, bhikkhave, pañcavaggiye bhikkhū etadavocaṃ  -- `abhijānātha me no tumhe, bhikkhave, ito pubbe evarūpaṃ  pabhāvitameta'nti {bhāsitametanti (sī0 syā0 vinayepi)}? `no hetaṃ, bhante'.   `arahaṃ, bhikkhave, tathāgato  sammāsambuddho. odahatha, bhikkhave, sotaṃ, amatamadhigataṃ,  ahamanusāsāmi, ahaṃ dhammaṃ desemi. yathānusiṭṭhaṃ tathā paṭipajjamānā  nacirasseva ^a^T1.0332^ea^ -- yassatthāya kulaputtā sammadeva agārasmā anagāriyaṃ  pabbajanti tadanuttaraṃ -- brahmacariyapariyosānaṃ diṭṭheva dhamme sayaṃ  abhiññā sacchikatvā ^a^P1.0173^ea^ upasampajja viharissathā'ti.</p>
              <p>[03] ``asakkhiṃ kho ahaṃ, bhikkhave, pañcavaggiye bhikkhū  saññāpetuṃ. dvepi sudaṃ, bhikkhave, bhikkhū ovadāmi, tayo bhikkhū  piṇḍāya caranti. yaṃ tayo bhikkhū piṇḍāya caritvā āharanti tena  chabbaggiyā {chabbaggā (sī0 syā0)} yāpema. tayopi sudaṃ, bhikkhave, bhikkhū ovadāmi,  dve bhikkhū piṇḍāya caranti. yaṃ dve bhikkhū piṇḍāya caritvā  āharanti tena chabbaggiyā yāpema. atha kho, bhikkhave,  pañcavaggiyā ^a^M1.0230^ea^ bhikkhū mayā evaṃ ovadiyamānā evaṃ anusāsiyamānā  attanā jātidhammā samānā jātidhamme ādīnavaṃ viditvā ajātaṃ  anuttaraṃ yogakkhemaṃ nibbānaṃ pariyesamānā ajātaṃ anuttaraṃ ^a^V1.0233^ea^ yogakkhemaṃ  nibbānaṃ ajjhagamaṃsu, attanā jarādhammā samānā jarādhamme ādīnavaṃ  viditvā ajaraṃ anuttaraṃ yogakkhemaṃ nibbānaṃ pariyesamānā ajaraṃ  anuttaraṃ yogakkhemaṃ nibbānaṃ ajjhagamaṃsu, attanā byādhidhammā  samānā...pe0... attanā maraṇadhammā samānā... attanā sokadhammā  samānā... attanā saṃkilesadhammā samānā  saṃkilesadhamme ādīnavaṃ viditvā asaṃkiliṭṭhaṃ anuttaraṃ yogakkhemaṃ  nibbānaṃ pariyesamānā asaṃkiliṭṭhaṃ anuttaraṃ yogakkhemaṃ nibbānaṃ  ajjhagamaṃsu. ñāṇañca pana nesaṃ dassanaṃ udapādi -- `akuppā no ^a^T1.0333^ea^  vimutti {akuppā nesaṃ vimutti (ka0)}, ayamantimā jāti, natthi dāni punabbhavo'ti. </p>
              <p>[03] 287^b^.^eb^ ``pañcime, bhikkhave, kāmaguṇā. katame  pañca? cakkhuviññeyyā rūpā iṭṭhā kantā manāpā piyarūpā  kāmūpasaṃhitā rajanīyā, sotaviññeyyā saddā...pe0... ghānaviññeyyā  gandhā... jivhāviññeyyā rasā... kāyaviññeyyā phoṭṭhabbā iṭṭhā kantā  manāpā piyarūpā kāmūpasaṃhitā rajanīyā. ime kho, bhikkhave, pañca  kāmaguṇā. ye hi keci, bhikkhave, samaṇā vā brāhmaṇā vā ime  pañca kāmaguṇe gathitā mucchitā ajjhopannā anādīnavadassāvino  anissaraṇapaññā paribhuñjanti, te evamassu veditabbā --  `anayamāpannā byasanamāpannā yathākāmakaraṇīyā pāpimato' {pāpimato''ti (?)}.  `seyyathāpi, bhikkhave, āraññako mago baddho pāsarāsiṃ adhisayeyya.  so evamassa veditabbo -- anayamāpanno byasanamāpanno  yathākāmakaraṇīyo luddassa. āgacchante ca pana ludde yena kāmaṃ na  pakkamissatī'ti. evameva kho, bhikkhave, ye hi keci samaṇā vā  brāhmaṇā vā ime pañca kāmaguṇe gathitā mucchitā ajjhopannā  anādīnavadassāvino anissaraṇapaññā paribhuñjanti, te evamassu  veditabbā -- `anayamāpannā byasanamāpannā yathākāmakaraṇīyā  pāpimato'. ye ca kho keci, bhikkhave, samaṇā vā brāhmaṇā vā  ime pañca kāmaguṇe agathitā amucchitā anajjhopannā  ādīnavadassāvino nissaraṇapaññā ^a^P1.0174^ea^  paribhuñjanti, te evamassu veditabbā -- `na anayamāpannā na  byasanamāpannā na ^a^M1.0231^ea^ yathākāmakaraṇīyā pāpimato'.</p>
              <p>[03] ``seyyathāpi ^a^V1.0234^ea^, bhikkhave, āraññako mago abaddho pāsarāsiṃ  adhisayeyya. so evamassa veditabbo -- `na anayamāpanno na  byasanamāpanno na yathākāmakaraṇīyo luddassa. āgacchante ca pana  ludde yena kāmaṃ pakkamissatī'ti. evameva kho, bhikkhave, ye hi  keci samaṇā vā brāhmaṇā vā ime pañca kāmaguṇe agathitā amucchitā  anajjhopannā ādīnavadassāvino nissaraṇapaññā paribhuñjanti, te  evamassu veditabbā -- `na anayamāpannā na byasanamāpannā na ^a^T1.0334^ea^  yathākāmakaraṇīyā pāpimato'.</p>
              <p>[03] ``seyyathāpi, bhikkhave, āraññako mago araññe pavane  caramāno vissattho gacchati, vissattho tiṭṭhati, vissattho  nisīdati, vissattho seyyaṃ kappeti. taṃ kissa hetu?  anāpāthagato, bhikkhave, luddassa. evameva kho, bhikkhave, bhikkhu  vivicceva kāmehi vivicca akusalehi dhammehi savitakkaṃ savicāraṃ  vivekajaṃ pītisukhaṃ paṭhamaṃ jhānaṃ upasampajja viharati. ayaṃ vuccati,  bhikkhave, bhikkhu andhamakāsi māraṃ apadaṃ, vadhitvā māracakkhuṃ  adassanaṃ gato pāpimato.</p>
              <p>[03] ``puna caparaṃ, bhikkhave, bhikkhu vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. ayaṃ vuccati,  bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu pītiyā ca virāgā  upekkhako ca viharati, sato ca sampajāno, sukhañca kāyena  paṭisaṃvedeti yaṃ taṃ ariyā ācikkhanti `upekkhako satimā  sukhavihārī'ti tatiyaṃ jhānaṃ upasampajja viharati. ayaṃ vuccati,  bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sukhassa ca pahānā dukkhassa  ca pahānā pubbeva somanassadomanassānaṃ atthaṅgamā adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharati. ayaṃ  vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā ^a^T1.0335^ea^ nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati. ayaṃ  vuccati, bhikkhave...pe0... pāpimato.</p>
              <p>[03] ``puna ^a^M1.0232^ea^ ^a^V1.0235^ea^ caparaṃ, bhikkhave, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati. ayaṃ vuccati, bhikkhave...pe0... pāpimato. </p>
              <p>[01] ``puna caparaṃ, bhikkhave, bhikkhu sabbaso  viññāṇañcāyatanaṃ samatikkamma `natthi kiñcī'ti ākiñcaññāyatanaṃ  upasampajja viharati. ayaṃ vuccati, bhikkhave...pe0... pāpimato.</p>
              <p>[03] ``puna caparaṃ, bhikkhave, bhikkhu sabbaso ākiñcaññāyatanaṃ  samatikkamma ^a^P1.0175^ea^ nevasaññānāsaññāyatanaṃ upasampajja  viharati. ayaṃ vuccati, bhikkhave...pe0... pāpimato. </p>
              <p>[01] ``puna caparaṃ, bhikkhave, bhikkhu sabbaso  nevasaññānāsaññāyatanaṃ samatikkamma saññāvedayitanirodhaṃ upasampajja  viharati, paññāya cassa disvā āsavā parikkhīṇā honti. ayaṃ  vuccati, bhikkhave, bhikkhu andhamakāsi māraṃ apadaṃ, vadhitvā  māracakkhuṃ adassanaṃ gato pāpimato. tiṇṇo loke visattikaṃ  vissattho gacchati, vissattho tiṭṭhati, vissattho nisīdati,  vissattho seyyaṃ kappeti. taṃ kissa hetu? anāpāthagato, bhikkhave,  pāpimato''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] pāsarāsisuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. cūḷahatthipadopamasuttaṃ </h3n>
            <h4>
              <h4n> </h4n>
              <p>[03] 288^b^.^eb^ evaṃ ^a^T1.0336^ea^ ^a^V1.0236^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  jāṇussoṇi brāhmaṇo sabbasetena vaḷavābhirathena {vaḷabhīrathena (sī0 pī0)} sāvatthiyā niyyāti  divādivassa. addasā kho jāṇussoṇi brāhmaṇo pilotikaṃ  paribbājakaṃ dūratova āgacchantaṃ. disvāna pilotikaṃ paribbājakaṃ  etadavoca --</p>
              <p>[03] ``handa, kuto nu bhavaṃ vacchāyano āgacchati  divādivassā''ti?</p>
              <p>[03] ``ito hi kho ahaṃ ^a^M1.0233^ea^, bho, āgacchāmi samaṇassa gotamassa  santikā''ti.</p>
              <p>[03] ``taṃ kiṃ maññati, bhavaṃ vacchāyano, samaṇassa gotamassa  paññāveyyattiyaṃ?</p>
              <p>[03] ``paṇḍito maññe''ti.</p>
              <p>[03] ``ko cāhaṃ, bho, ko ca samaṇassa gotamassa paññāveyyattiyaṃ  jānissāmi! sopi nūnassa tādisova yo samaṇassa gotamassa  paññāveyyattiyaṃ jāneyyā''ti.</p>
              <p>[03] ``uḷārāya khalu bhavaṃ vacchāyano samaṇaṃ gotamaṃ pasaṃsāya  pasaṃsatī''ti.</p>
              <p>[03] ``ko cāhaṃ, bho, ko ca samaṇaṃ gotamaṃ pasaṃsissāmi?</p>
              <p>[03] ``pasatthapasatthova so bhavaṃ gotamo seṭṭho devamanussāna''nti.</p>
              <p>[03] ``kaṃ pana bhavaṃ vacchāyano atthavasaṃ sampassamāno samaṇe  gotame evaṃ abhippasanno''ti {abhippasanno hotīti (syā0)}?</p>
              <p>[03] ``seyyathāpi, bho, kusalo nāgavaniko nāgavanaṃ paviseyya.  so passeyya nāgavane ^a^T1.0337^ea^ mahantaṃ ^a^V1.0237^ea^ ^a^P1.0176^ea^ hatthipadaṃ, dīghato  ca āyataṃ, tiriyañca vitthataṃ. so niṭṭhaṃ gaccheyya -- `mahā vata,  bho, nāgo'ti. evameva kho ahaṃ, bho, yato addasaṃ samaṇe gotame  cattāri padāni athāhaṃ niṭṭhamagamaṃ -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho'ti. </p>
              <p>[03] 289^b^.^eb^ ``katamāni cattāri? idhāhaṃ, bho, passāmi  ekacce khattiyapaṇḍite nipuṇe kataparappavāde vālavedhirūpe, te  bhindantā {vobhindantā (sī0 pī0) vi + ava + bhindantā}   maññe caranti paññāgatena diṭṭhigatāni. te suṇanti --  `samaṇo khalu, bho, gotamo amukaṃ nāma gāmaṃ vā nigamaṃ vā  osarissatī'ti. te pañhaṃ abhisaṅkharonti -- `imaṃ mayaṃ pañhaṃ  samaṇaṃ gotamaṃ upasaṅkamitvā pucchissāma. evaṃ ce no puṭṭho evaṃ  byākarissati, evamassa mayaṃ vādaṃ āropessāma. evaṃ cepi no  puṭṭho evaṃ byākarissati, evampissa mayaṃ vādaṃ āropessāmā'ti. te  suṇanti -- `samaṇo khalu, bho, gotamo amukaṃ nāma gāmaṃ vā  nigamaṃ vā osaṭo'ti. te yena samaṇo gotamo tenupasaṅkamanti.  te samaṇo gotamo dhammiyā kathāya sandasseti samādapeti samuttejeti  sampahaṃseti. te samaṇena gotamena dhammiyā kathāya sandassitā  samādapitā samuttejitā sampahaṃsitā na ceva samaṇaṃ gotamaṃ pañhaṃ  pucchanti, kutossa {kutassa (sī0 syā0 pī0)} vādaṃ āropessanti? aññadatthu ^a^M1.0234^ea^ samaṇasseva  gotamassa sāvakā sampajjanti. yadāhaṃ, bho, samaṇe gotame imaṃ  paṭhamaṃ ^a^T1.0338^ea^ padaṃ addasaṃ athāhaṃ niṭṭhamagamaṃ -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho'ti.</p>
              <p>[03] ``puna caparāhaṃ, bho, passāmi idhekacce brāhmaṇapaṇḍite...pe0...  gahapatipaṇḍite...pe0... samaṇapaṇḍite nipuṇe kataparappavāde  vālavedhirūpe te bhindantā maññe caranti paññāgatena diṭṭhigatāni.  te suṇanti -- `samaṇo khalu bho gotamo amukaṃ nāma ^a^P1.0177^ea^  gāmaṃ vā nigamaṃ vā osarissatī'ti. te pañhaṃ  abhisaṅkharonti `imaṃ mayaṃ pañhaṃ samaṇaṃ gotamaṃ upasaṅkamitvā  pucchissāma. evaṃ ce no puṭṭho evaṃ byākarissati, evamassa mayaṃ  vādaṃ āropessāma. evaṃ cepi no puṭṭho evaṃ byākarissati,  evaṃpissa mayaṃ vādaṃ āropessāmā'ti. te suṇanti `samaṇo khalu  bho gotamo amukaṃ nāma gāmaṃ vā nigamaṃ vā osaṭo'ti. te yena  samaṇo gotamo tenupasaṅkamanti. te samaṇo gotamo dhammiyā kathāya  sandasseti samādapeti samuttejeti sampahaṃseti. te samaṇena gotamena  dhammiyā kathāya sandassitā samādapitā samuttejitā sampahaṃsitā na  ceva samaṇaṃ gotamaṃ pañhaṃ pucchanti, kutossa ^a^V1.0238^ea^ vādaṃ āropessanti?  aññadatthu samaṇaṃyeva gotamaṃ okāsaṃ yācanti agārasmā anagāriyaṃ  pabbajjāya. te samaṇo gotamo pabbājeti {pabbājeti upasampādeti (sī0)}. te tattha pabbajitā  samānā vūpakaṭṭhā appamattā ātāpino pahitattā viharantā ^a^T1.0339^ea^ nacirasseva  -- yassatthāya kulaputtā sammadeva agārasmā anagāriyaṃ pabbajanti  tadanuttaraṃ -- brahmacariyapariyosānaṃ diṭṭheva dhamme sayaṃ abhiññā  sacchikatvā upasampajja viharanti. te evamāhaṃsu -- `manaṃ vata,  bho, anassāma, manaṃ vata, bho, panassāma; mayañhi pubbe assamaṇāva  samānā samaṇamhāti paṭijānimha, abrāhmaṇāva samānā brāhmaṇamhāti  paṭijānimha, anarahantova samānā arahantamhāti paṭijānimha.  idāni khomha samaṇā, idāni khomha brāhmaṇā, idāni khomha  arahanto'ti. yadāhaṃ, bho, samaṇe gotame imaṃ catutthaṃ padaṃ addasaṃ  athāhaṃ niṭṭhamagamaṃ -- `sammāsambuddho bhagavā, svākkhāto bhagavatā  dhammo, suppaṭipanno bhagavato sāvakasaṅgho'''ti. </p>
              <p>[01] ``yato ^a^M1.0235^ea^ kho ahaṃ, bho, samaṇe gotame imāni cattāri  padāni addasaṃ athāhaṃ niṭṭhamagamaṃ -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho'''ti. </p>
              <p>[03] 290^b^.^eb^ evaṃ vutte, jāṇussoṇi brāhmaṇo sabbasetā  vaḷavābhirathā orohitvā ekaṃsaṃ uttarāsaṅgaṃ karitvā yena bhagavā  tenañjaliṃ paṇāmetvā tikkhattuṃ udānaṃ udānesi -- ``namo tassa  bhagavato arahato sammāsambuddhassa; namo tassa bhagavato arahato  sammāsambuddhassa; namo tassa bhagavato arahato sammāsambuddhassa.  appeva nāma mayampi kadāci karahaci ^a^P1.0178^ea^ tena bhotā  gotamena saddhiṃ samāgaccheyyāma, appeva nāma siyā kocideva  kathāsallāpo''ti! atha kho jāṇussoṇi brāhmaṇo yena bhagavā  tenupasaṅkami ^a^T1.0340^ea^; upasaṅkamitvā bhagavatā saddhiṃ sammodi. sammodanīyaṃ  kathaṃ sāraṇīyaṃ vītisāretvā ekamantaṃ nisīdi. ekamantaṃ nisinno  kho jāṇussoṇi brāhmaṇo yāvatako ahosi pilotikena  paribbājakena saddhiṃ kathāsallāpo taṃ sabbaṃ bhagavato ārocesi. evaṃ  vutte, bhagavā jāṇussoṇiṃ brāhmaṇaṃ etadavoca -- ``na kho, brāhmaṇa,  ettāvatā hatthipadopamo vitthārena paripūro hoti. api ca, brāhmaṇa,  yathā hatthipadopamo vitthārena paripūro hoti taṃ suṇāhi, sādhukaṃ  manasi karohi, bhāsissāmī''ti. ``evaṃ, bho''ti kho  jāṇussoṇi brāhmaṇo bhagavato paccassosi. bhagavā etadavoca -- </p>
              <p>[03] 291^b^.^eb^ ``seyyathāpi, brāhmaṇa, nāgavaniko nāgavanaṃ  paviseyya. so passeyya nāgavane mahantaṃ ^a^V1.0239^ea^ hatthipadaṃ, dīghato ca  āyataṃ, tiriyañca vitthataṃ. yo hoti kusalo nāgavaniko neva  tāva niṭṭhaṃ gacchati -- `mahā vata, bho, nāgo'ti. taṃ kissa hetu?  santi hi, brāhmaṇa, nāgavane vāmanikā nāma hatthiniyo mahāpadā,  tāsaṃ petaṃ padaṃ assāti.</p>
              <p>[03] ``so tamanugacchati. tamanugacchanto passati nāgavane mahantaṃ  hatthipadaṃ, dīghato ca āyataṃ, tiriyañca vitthataṃ, uccā ca nisevitaṃ.  yo hoti kusalo nāgavaniko neva tāva niṭṭhaṃ gacchati -- `mahā  vata, bho, nāgo'ti. taṃ kissa hetu? santi hi, brāhmaṇa, nāgavane  uccā kāḷārikā nāma hatthiniyo mahāpadā, tāsaṃ petaṃ padaṃ assāti.</p>
              <p>[03] ``so ^a^M1.0236^ea^ tamanugacchati. tamanugacchanto passati nāgavane ^a^T1.0341^ea^ mahantaṃ  hatthipadaṃ, dīghato ca āyataṃ, tiriyañca vitthataṃ, uccā ca nisevitaṃ,  uccā ca dantehi ārañjitāni. yo hoti kusalo nāgavaniko neva  tāva niṭṭhaṃ gacchati -- `mahā vata, bho, nāgo'ti. taṃ kissa hetu?  santi hi, brāhmaṇa, nāgavane uccā kaṇerukā nāma hatthiniyo  mahāpadā, tāsaṃ petaṃ padaṃ assāti.</p>
              <p>[03] ``so tamanugacchati. tamanugacchanto passati nāgavane mahantaṃ  hatthipadaṃ, dīghato ca āyataṃ, tiriyañca vitthataṃ, uccā ca nisevitaṃ,  uccā ca dantehi ārañjitāni, uccā ca sākhābhaṅgaṃ. tañca nāgaṃ  passati rukkhamūlagataṃ vā abbhokāsagataṃ vā gacchantaṃ vā tiṭṭhantaṃ vā  nisinnaṃ vā nipannaṃ vā. so niṭṭhaṃ gacchati -- `ayameva so  mahānāgo'ti.</p>
              <p>[03] ``evameva kho ^a^P1.0179^ea^, brāhmaṇa, idha tathāgato  loke uppajjati arahaṃ sammāsambuddho vijjācaraṇasampanno sugato  lokavidū anuttaro purisadammasārathi satthā devamanussānaṃ buddho  bhagavā. so imaṃ lokaṃ sadevakaṃ samārakaṃ sabrahmakaṃ sassamaṇabrāhmaṇiṃ  pajaṃ sadevamanussaṃ sayaṃ abhiññā sacchikatvā pavedeti. so dhammaṃ  deseti ādikalyāṇaṃ majjhekalyāṇaṃ pariyosānakalyāṇaṃ sātthaṃ  sabyañjanaṃ; kevalaparipuṇṇaṃ parisuddhaṃ brahmacariyaṃ pakāseti. taṃ dhammaṃ  suṇāti gahapati vā gahapatiputto vā aññatarasmiṃ vā kule paccājāto.  so taṃ dhammaṃ sutvā tathāgate saddhaṃ paṭilabhati. so tena  saddhāpaṭilābhena samannāgato iti paṭisañcikkhati -- `sambādho  gharāvāso rajopatho ^a^T1.0342^ea^, abbhokāso pabbajjā. nayidaṃ sukaraṃ agāraṃ ^a^V1.0240^ea^  ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ  carituṃ. yaṃnūnāhaṃ kesamassuṃ ohāretvā kāsāyāni vatthāni  acchādetvā agārasmā anagāriyaṃ pabbajeyya'nti. so aparena  samayena appaṃ vā bhogakkhandhaṃ pahāya mahantaṃ vā bhogakkhandhaṃ pahāya  appaṃ vā ñātiparivaṭṭaṃ pahāya mahantaṃ vā ñātiparivaṭṭaṃ pahāya kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajati. </p>
              <p>[03] 292^b^.^eb^ ``so evaṃ pabbajito samāno bhikkhūnaṃ  sikkhāsājīvasamāpanno pāṇātipātaṃ pahāya pāṇātipātā paṭivirato  hoti, nihitadaṇḍo ^a^M1.0237^ea^ nihitasattho lajjī dayāpanno  sabbapāṇabhūtahitānukampī viharati.</p>
              <p>[03] ``adinnādānaṃ pahāya adinnādānā paṭivirato hoti  dinnādāyī dinnapāṭikaṅkhī. athenena sucibhūtena attanā viharati.</p>
              <p>[03] ``abrahmacariyaṃ pahāya brahmacārī hoti ārācārī virato  methunā gāmadhammā.</p>
              <p>[03] ``musāvādaṃ pahāya musāvādā paṭivirato hoti saccavādī  saccasandho theto {ṭheto (syā0 kaṃ0)} paccayiko avisaṃvādako lokassa.</p>
              <p>[03] ``pisuṇaṃ vācaṃ pahāya pisuṇāya vācāya paṭivirato hoti,  ito sutvā na amutra akkhātā imesaṃ bhedāya, amutra vā sutvā na  imesaṃ akkhātā amūsaṃ bhedāya. iti bhinnānaṃ vā sandhātā sahitānaṃ  vā anuppadātā, samaggārāmo samaggarato samagganandī samaggakaraṇiṃ  vācaṃ bhāsitā hoti ^a^T1.0343^ea^. </p>
              <p>[01] ``pharusaṃ vācaṃ pahāya pharusāya vācāya paṭivirato  hoti. yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā ^a^P1.0180^ea^ tathārūpiṃ vācaṃ  bhāsitā hoti.</p>
              <p>[03] ``samphappalāpaṃ pahāya samphappalāpā paṭivirato hoti  kālavādī bhūtavādī atthavādī dhammavādī vinayavādī, nidhānavatiṃ  vācaṃ bhāsitā kālena sāpadesaṃ pariyantavatiṃ atthasaṃhitaṃ. </p>
              <p>[03] 293^b^.^eb^ ``so ^a^V1.0241^ea^ bījagāmabhūtagāmasamārambhā paṭivirato  hoti, ekabhattiko hoti rattūparato, virato vikālabhojanā,  naccagītavāditavisūkadassanā paṭivirato hoti,  mālāgandhavilepanadhāraṇamaṇḍanavibhūsanaṭṭhānā paṭivirato hoti,  uccāsayanamahāsayanā paṭivirato hoti, jātarūparajatapaṭiggahaṇā  paṭivirato hoti, āmakadhaññapaṭiggahaṇā paṭivirato hoti,  āmakamaṃsapaṭiggahaṇā paṭivirato hoti, itthikumārikapaṭiggahaṇā  paṭivirato hoti, dāsidāsapaṭiggahaṇā ^a^M1.0238^ea^ paṭivirato hoti,  ajeḷakapaṭiggahaṇā paṭivirato hoti, kukkuṭasūkarapaṭiggahaṇā  paṭivirato hoti, hatthigavāssavaḷavāpaṭiggahaṇā paṭivirato hoti,  khettavatthupaṭiggahaṇā paṭivirato hoti, dūteyyapahiṇagamanānuyogā  paṭivirato hoti, kayavikkayā paṭivirato hoti,  tulākūṭakaṃsakūṭamānakūṭā paṭivirato hoti,  ukkoṭanavañcananikatisāciyogā paṭivirato hoti,   chedanavadhabandhanaviparāmosāalopasahasākārā {sāhasākārā (ka0)} paṭivirato hoti  {imassa anantaraṃ ``so iminā ariyena sīlakkhandhena samannāgato  ajjhattaṃ anavajjasukhaṃ paṭisaṃvedetī''ti vacanaṃ dīghanikāye āgataṃ, taṃ  idha santosakathāvasāne āgataṃ, sā ca santosakathā tattha  satisampajaññānantarameva āgatā}. </p>
              <p>[03] 294^b^.^eb^ ``so santuṭṭho hoti kāyaparihārikena  cīvarena kucchiparihārikena piṇḍapātena. so yena yeneva ^a^T1.0344^ea^ pakkamati  samādāyeva pakkamati. seyyathāpi nāma pakkhī sakuṇo yena yeneva  ḍeti sapattabhārova ḍeti, evameva bhikkhu santuṭṭho hoti  kāyaparihārikena cīvarena kucchiparihārikena piṇḍapātena. so yena  yeneva pakkamati samādāyeva pakkamati. so iminā ariyena  sīlakkhandhena samannāgato ajjhattaṃ anavajjasukhaṃ paṭisaṃvedeti. </p>
              <p>[03] 295^b^.^eb^ ``so cakkhunā rūpaṃ disvā na nimittaggāhī  hoti nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ  viharantaṃ abhijjhādomanassā pāpakā akusalā dhammā anvāssaveyyuṃ  tassa saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā...pe0... ghānena gandhaṃ ghāyitvā...  jivhāya rasaṃ sāyitvā... kāyena phoṭṭhabbaṃ phusitvā... manasā dhammaṃ  viññāya na nimittaggāhī hoti nānubyañjanaggāhī.  yatvādhikaraṇamenaṃ manindriyaṃ asaṃvutaṃ viharantaṃ abhijjhādomanassā  pāpakā akusalā dhammā anvāssaveyyuṃ tassa saṃvarāya paṭipajjati,  rakkhati ^a^P1.0181^ea^ manindriyaṃ, manindriye saṃvaraṃ āpajjati.  so iminā ariyena indriyasaṃvarena samannāgato ajjhattaṃ  abyāsekasukhaṃ paṭisaṃvedeti.</p>
              <p>[03] ``so abhikkante paṭikkante sampajānakārī hoti, ālokite  vilokite sampajānakārī hoti ^a^V1.0242^ea^, samiñjite pasārite sampajānakārī  hoti, saṃghāṭipattacīvaradhāraṇe sampajānakārī hoti, asite pīte ^a^M1.0239^ea^   khāyite sāyite sampajānakārī hoti, uccārapassāvakamme  sampajānakārī hoti, gate ṭhite nisinne sutte jāgarite bhāsite  tuṇhībhāve ^a^T1.0345^ea^ sampajānakārī hoti. </p>
              <p>[03] 296^b^.^eb^ ``so iminā ca ariyena sīlakkhandhena  samannāgato, (imāya ca ariyāya santuṭṭhiyā samannāgato) {( ) etthantare  pāṭho idha nadissati, catukkaṅguttare pana imasmiṃ ṭhāne dissati,  aṭṭhakathāṭīkāsu ca tadattho pakāsito. tasmā so ettha paṭīpūrito} iminā ca  ariyena indriyasaṃvarena samannāgato, iminā ca ariyena  satisampajaññena samannāgato vivittaṃ senāsanaṃ bhajati araññaṃ  rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjaṃ. so pacchābhattaṃ piṇḍapātapaṭikkanto nisīdati pallaṅkaṃ  ābhujitvā, ujuṃ kāyaṃ paṇidhāya, parimukhaṃ satiṃ upaṭṭhapetvā. so  abhijjhaṃ loke pahāya vigatābhijjhena cetasā viharati, abhijjhāya  cittaṃ parisodheti. byāpādappadosaṃ pahāya abyāpannacitto viharati,  sabbapāṇabhūtahitānukampī byāpādappadosā cittaṃ parisodheti.  thinamiddhaṃ pahāya vigatathinamiddho viharati ālokasaññī sato  sampajāno, thinamiddhā cittaṃ parisodheti. uddhaccakukkuccaṃ pahāya  anuddhato viharati, ajjhattaṃ vūpasantacitto uddhaccakukkuccā cittaṃ  parisodheti. vicikicchaṃ pahāya tiṇṇavicikiccho viharati  akathaṃkathī kusalesu dhammesu, vicikicchāya cittaṃ parisodheti. </p>
              <p>[03] 297^b^.^eb^ ``so ime pañca nīvaraṇe pahāya cetaso  upakkilese paññāya dubbalīkaraṇe, vivicceva kāmehi vivicca  akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ  upasampajja viharati. idampi vuccati, brāhmaṇa, tathāgatapadaṃ itipi,  tathāgatanisevitaṃ itipi, tathāgatārañjitaṃ itipi. na tveva tāva  ariyasāvako niṭṭhaṃ gacchati -- `sammāsambuddho ^a^T1.0346^ea^ bhagavā, svākkhāto  bhagavatā dhammo, suppaṭipanno bhagavato sāvakasaṅgho'ti.</p>
              <p>[03] ``puna caparaṃ, brāhmaṇa, bhikkhu vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. idampi vuccati,  brāhmaṇa...pe0... ^a^P1.0182^ea^ suppaṭipanno bhagavato  sāvakasaṅgho'ti.</p>
              <p>[03] ``puna ^a^M1.0240^ea^ caparaṃ, brāhmaṇa, bhikkhu pītiyā ca virāgā upekkhako  ca viharati sato ca sampajāno, sukhañca kāyena paṭisaṃvedeti, yaṃ taṃ  ariyā ācikkhanti `upekkhako satimā sukhavihārī'ti ^a^V1.0243^ea^ tatiyaṃ  jhānaṃ upasampajja viharati. idampi vuccati, brāhmaṇa...pe0...  suppaṭipanno bhagavato sāvakasaṅgho'ti.</p>
              <p>[03] ``puna caparaṃ, brāhmaṇa, bhikkhu sukhassa ca pahānā dukkhassa  ca pahānā, pubbeva somanassadomanassānaṃ atthaṅgamā, adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharati. idampi  vuccati, brāhmaṇa, tathāgatapadaṃ itipi, tathāgatanisevitaṃ itipi,  tathāgatārañjitaṃ itipi. na tveva tāva ariyasāvako niṭṭhaṃ gacchati  -- `sammāsambuddho bhagavā, svākkhāto bhagavatā dhammo, suppaṭipanno  bhagavato sāvakasaṅgho'ti. </p>
              <p>[03] 298^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmeti. so  anekavihitaṃ pubbenivāsaṃ anussarati, seyyathidaṃ -- ekampi jātiṃ,  dvepi jātiyo...pe0... iti sākāraṃ sauddesaṃ anekavihitaṃ  pubbenivāsaṃ anussarati. idampi vuccati, brāhmaṇa, tathāgatapadaṃ  itipi, tathāgatanisevitaṃ itipi, tathāgatārañjitaṃ itipi. na tveva  tāva ariyasāvako niṭṭhaṃ gacchati -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho'ti.</p>
              <p>[03] ``so ^a^P1.0183^ea^ evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmeti. so  dibbena cakkhunā ^a^T1.0347^ea^ visuddhena atikkantamānusakena...pe0... yathākammūpage  satte pajānāti. idampi vuccati, brāhmaṇa, tathāgatapadaṃ itipi,  tathāgatanisevitaṃ itipi, tathāgatārañjitaṃ itipi. na tveva tāva  ariyasāvako niṭṭhaṃ gacchati -- `sammāsambuddho bhagavā, svākkhāto  bhagavatā dhammo, suppaṭipanno bhagavato sāvakasaṅgho'ti. </p>
              <p>[03] 299^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte āsavānaṃ khayañāṇāya ^a^M1.0241^ea^ cittaṃ abhininnāmeti. so `idaṃ  dukkha'nti yathābhūtaṃ pajānāti, `ayaṃ dukkhasamudayo'ti yathābhūtaṃ  pajānāti, `ayaṃ dukkhanirodho'ti yathābhūtaṃ pajānāti, `ayaṃ  dukkhanirodhagāminī paṭipadā'ti yathābhūtaṃ pajānāti. `ime  āsavā'ti ^a^V1.0244^ea^ yathābhūtaṃ pajānāti, `ayaṃ āsavasamudayo'ti yathābhūtaṃ  pajānāti, `ayaṃ āsavanirodho'ti yathābhūtaṃ pajānāti, `ayaṃ  āsavanirodhagāminī paṭipadā'ti yathābhūtaṃ pajānāti. idampi  vuccati, brāhmaṇa, tathāgatapadaṃ itipi, tathāgatanisevitaṃ itipi,  tathāgatārañjitaṃ itipi. na tveva tāva ariyasāvako niṭṭhaṃ gato  hoti, api ca kho niṭṭhaṃ gacchati -- `sammāsambuddho bhagavā,  svākkhāto bhagavatā dhammo, suppaṭipanno bhagavato sāvakasaṅgho'ti.</p>
              <p>[03] ``tassa evaṃ jānato evaṃ passato kāmāsavāpi cittaṃ  vimuccati ^a^P1.0184^ea^, bhavāsavāpi cittaṃ vimuccati,  avijjāsavāpi cittaṃ vimuccati. vimuttasmiṃ vimuttamiti ñāṇaṃ hoti.  `khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ  itthattāyā'ti ^a^T1.0348^ea^ pajānāti. idampi vuccati, brāhmaṇa, tathāgatapadaṃ  itipi, tathāgatanisevitaṃ itipi, tathāgatārañjitaṃ itipi. ettāvatā  kho, brāhmaṇa, ariyasāvako niṭṭhaṃ gato hoti -- `sammāsambuddho  bhagavā, svākkhāto bhagavatā dhammo, suppaṭipanno bhagavato  sāvakasaṅgho'ti. ettāvatā kho, brāhmaṇa, hatthipadopamo vitthārena  paripūro hotī''ti.</p>
              <p>[03] evaṃ vutte, jāṇussoṇi brāhmaṇo bhagavantaṃ etadavoca --  ``abhikkantaṃ, bho gotama, abhikkantaṃ, bho gotama! seyyathāpi, bho  gotama, nikkujjitaṃ vā ukkujjeyya, paṭicchannaṃ vā vivareyya, mūḷhassa  vā maggaṃ ācikkheyya, andhakāre vā telapajjotaṃ dhāreyya --  cakkhumanto rūpāni dakkhantīti; evamevaṃ bhotā gotamena  anekapariyāyena dhammo pakāsito. esāhaṃ bhavantaṃ gotamaṃ saraṇaṃ  gacchāmi, dhammañca, bhikkhusaṅghañca. upāsakaṃ maṃ bhavaṃ gotamo  dhāretu ajjatagge pāṇupetaṃ saraṇaṃ gata''nti. </p>
              <p>[06] cūḷahatthipadopamasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. mahāhatthipadopamasuttaṃ </h3n>
            <h4>
              <h4n> </h4n>
              <p>[03] 300^b^.^eb^ evaṃ ^a^M1.0242^ea^ ^a^V1.0245^ea^ ^a^T1.0349^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho āyasmā  sāriputto bhikkhū āmantesi -- ``āvuso bhikkhave''ti.  ``āvuso''ti kho te bhikkhū āyasmato sāriputtassa paccassosuṃ.  āyasmā sāriputto etadavoca -- ``seyyathāpi, āvuso, yāni  kānici jaṅgalānaṃ pāṇānaṃ padajātāni sabbāni tāni hatthipade  samodhānaṃ gacchanti, hatthipadaṃ tesaṃ aggamakkhāyati yadidaṃ mahantattena;  evameva kho, āvuso, ye keci kusalā dhammā sabbete catūsu  ariyasaccesu saṅgahaṃ gacchanti. katamesu catūsu? dukkhe ariyasacce  ^a^P1.0185^ea^, dukkhasamudaye ariyasacce, dukkhanirodhe  ariyasacce, dukkhanirodhagāminiyā paṭipadāya ariyasacce''. </p>
              <p>[03] 301^b^.^eb^ ``katamañcāvuso, dukkhaṃ ariyasaccaṃ?  jātipi dukkhā, jarāpi dukkhā, maraṇampi dukkhaṃ,  sokaparidevadukkhadomanassupāyāsāpi dukkhā, yampicchaṃ na labhati  tampi dukkhaṃ; saṃkhittena, pañcupādānakkhandhā dukkhā. katame  cāvuso, pañcupādānakkhandhā? seyyathidaṃ -- rūpupādānakkhandho,  vedanupādānakkhandho, saññupādānakkhandho, saṅkhārupādānakkhandho,  viññāṇupādānakkhandho.</p>
              <p>[03] ``katamo cāvuso, rūpupādānakkhandho? cattāri ca  mahābhūtāni, catunnañca mahābhūtānaṃ upādāya rūpaṃ.</p>
              <p>[03] ``katamā cāvuso, cattāro mahābhūtā? pathavīdhātu, āpodhātu ^a^T1.0350^ea^,  tejodhātu, vāyodhātu. </p>
              <p>[03] 302^b^.^eb^ ``katamā cāvuso, pathavīdhātu? pathavīdhātu  siyā ajjhattikā, siyā bāhirā. katamā cāvuso, ajjhattikā  pathavīdhātu? yaṃ ajjhattaṃ paccattaṃ kakkhaḷaṃ kharigataṃ upādinnaṃ,  seyyathidaṃ -- kesā lomā nakhā dantā taco maṃsaṃ nhāru aṭṭhi  aṭṭhimiñjaṃ vakkaṃ hadayaṃ yakanaṃ kilomakaṃ pihakaṃ papphāsaṃ antaṃ antaguṇaṃ  udariyaṃ karīsaṃ, yaṃ vā panaññampi kiñci ajjhattaṃ ^a^V1.0246^ea^ paccattaṃ kakkhaḷaṃ  kharigataṃ upādinnaṃ. ayaṃ vuccatāvuso, ajjhattikā pathavīdhātu. yā  ceva kho pana ajjhattikā pathavīdhātu, yā ca bāhirā pathavīdhātu,  pathavīdhāturevesā. `taṃ netaṃ mama, nesohamasmi, na meso attā'ti  -- evametaṃ yathābhūtaṃ sammappaññāya daṭṭhabbaṃ. evametaṃ yathābhūtaṃ  sammappaññāya disvā pathavīdhātuyā nibbindati, pathavīdhātuyā cittaṃ  virājeti.</p>
              <p>[03] ``hoti ^a^M1.0243^ea^ kho so, āvuso, samayo yaṃ bāhirā āpodhātu  pakuppati {pathavīdhātu pakuppati (ka0)}. antarahitā tasmiṃ samaye bāhirā pathavīdhātu hoti.  tassā hi nāma, āvuso, bāhirāya pathavīdhātuyā tāva mahallikāya  aniccatā paññāyissati, khayadhammatā paññāyissati, vayadhammatā  paññāyissati, vipariṇāmadhammatā paññāyissati. kiṃ panimassa  mattaṭṭhakassa kāyassa taṇhupādinnassa `ahanti vā mamanti vā  asmī'ti vā? atha khvāssa notevettha hoti. </p>
              <p>[01] ``tañce, āvuso, bhikkhuṃ pare akkosanti paribhāsanti  rosenti vihesenti, so evaṃ pajānāti -- `uppannā kho me ayaṃ  sotasamphassajā dukkhavedanā ^a^T1.0351^ea^. sā ca kho paṭicca, no apaṭicca.  kiṃ paṭicca? phassaṃ ^a^P1.0186^ea^ paṭicca'. so {sopikho (syā0), sopi  (ka0)} phasso  aniccoti passati, vedanā aniccāti passati, saññā aniccāti  passati, saṅkhārā aniccāti passati, viññāṇaṃ aniccanti passati.  tassa dhātārammaṇameva cittaṃ pakkhandati pasīdati santiṭṭhati  adhimuccati. </p>
              <p>[01] ``tañce, āvuso, bhikkhuṃ pare aniṭṭhehi akantehi  amanāpehi samudācaranti -- pāṇisamphassenapi leḍḍusamphassenapi  daṇḍasamphassenapi satthasamphassenapi. so evaṃ pajānāti --  `tathābhūto kho ayaṃ kāyo yathābhūtasmiṃ kāye pāṇisamphassāpi  kamanti, leḍḍusamphassāpi kamanti, daṇḍasamphassāpi kamanti,  satthasamphassāpi kamanti. vuttaṃ kho panetaṃ bhagavatā kakacūpamovāde  -- ``ubhatodaṇḍakena cepi, bhikkhave, kakacena corā ocarakā  aṅgamaṅgāni okanteyyuṃ, tatrāpi yo mano padūseyya na me so tena  sāsanakaro''ti. āraddhaṃ kho pana me vīriyaṃ bhavissati asallīnaṃ,  upaṭṭhitā sati asammuṭṭhā, passaddho kāyo asāraddho, samāhitaṃ cittaṃ  ekaggaṃ. kāmaṃ dāni imasmiṃ kāye pāṇisamphassāpi kamantu,  leḍḍusamphassāpi kamantu, daṇḍasamphassāpi kamantu, satthasamphassāpi  kamantu, karīyati hidaṃ buddhānaṃ sāsana'nti.</p>
              <p>[03] ``tassa ce, āvuso, bhikkhuno evaṃ buddhaṃ anussarato evaṃ  dhammaṃ anussarato evaṃ saṅghaṃ ^a^V1.0247^ea^ anussarato upekkhā kusalanissitā na  saṇṭhāti. so tena ^a^T1.0352^ea^ saṃvijjati saṃvegaṃ āpajjati -- `alābhā vata me,  na vata ^a^M1.0244^ea^ me lābhā, dulladdhaṃ vata me, na vata me suladdhaṃ, yassa me evaṃ  buddhaṃ anussarato, evaṃ dhammaṃ anussarato, evaṃ saṅghaṃ anussarato,  upekkhā kusalanissitā na saṇṭhātī'ti. seyyathāpi, āvuso,  suṇisā sasuraṃ disvā saṃvijjati saṃvegaṃ āpajjati; evameva kho,  āvuso, tassa ce bhikkhuno evaṃ buddhaṃ anussarato, evaṃ dhammaṃ  anussarato, evaṃ saṅghaṃ anussarato, upekkhā kusalanissitā na  saṇṭhāti, so tena saṃvijjati saṃvegaṃ āpajjati -- `alābhā vata me  na vata me lābhā, dulladdhaṃ vata me, na vata me suladdhaṃ, yassa me evaṃ  buddhaṃ anussarato evaṃ dhammaṃ anussarato, evaṃ saṅghaṃ anussarato,  upekkhā kusalanissitā na saṇṭhātī'ti. tassa ce, āvuso,  bhikkhuno evaṃ buddhaṃ anussarato, evaṃ dhammaṃ anussarato, evaṃ saṅghaṃ  anussarato upekkhā kusalanissitā saṇṭhāti, so tena attamano  ^a^P1.0187^ea^ hoti. ettāvatāpi kho, āvuso, bhikkhuno  bahukataṃ hoti. </p>
              <p>[03] 303^b^.^eb^ ``katamā cāvuso, āpodhātu? āpodhātu  siyā ajjhattikā, siyā bāhirā. katamā cāvuso ajjhattikā  āpodhātu? yaṃ ajjhattaṃ paccattaṃ āpo āpogataṃ upādinnaṃ, seyyathidaṃ  -- pittaṃ semhaṃ pubbo lohitaṃ sedo medo assu vasā kheḷo  siṅghāṇikā lasikā muttaṃ, yaṃ vā panaññampi kiñci ajjhattaṃ paccattaṃ  āpo āpogataṃ upādinnaṃ -- ayaṃ vuccatāvuso, ajjhattikā āpodhātu.  yā ^a^T1.0353^ea^ ceva kho pana ajjhattikā āpodhātu yā ca bāhirā āpodhātu,  āpodhāturevesā. `taṃ netaṃ mama, nesohamasmi, na meso attā'ti  evametaṃ yathābhūtaṃ sammappaññāya daṭṭhabbaṃ. evametaṃ yathābhūtaṃ  sammappaññāya disvā āpodhātuyā nibbindati, āpodhātuyā cittaṃ  virājeti.</p>
              <p>[03] ``hoti kho so, āvuso, samayo yaṃ bāhirā āpodhātu  pakuppati. sā gāmampi vahati, nigamampi vahati, nagarampi vahati,  janapadampi vahati, janapadapadesampi vahati. hoti kho so, āvuso,  samayo yaṃ mahāsamudde yojanasatikānipi udakāni ogacchanti,  dviyojanasatikānipi udakāni ogacchanti, tiyojanasatikānipi  udakāni ogacchanti, catuyojanasatikānipi udakāni ogacchanti,  pañcayojanasatikānipi udakāni ogacchanti, chayojanasatikānipi  udakāni ogacchanti, sattayojanasatikānipi udakāni ogacchanti.  hoti kho so, āvuso, samayo yaṃ mahāsamudde ^a^M1.0245^ea^ sattatālampi udakaṃ  saṇṭhāti, chattālampi udakaṃ ^a^V1.0248^ea^ saṇṭhāti, pañcatālampi udakaṃ saṇṭhāti,  catuttālampi udakaṃ saṇṭhāti, titālampi udakaṃ saṇṭhāti, dvitālampi  udakaṃ saṇṭhāti, tālamattampi {tālaṃpi (sī0)} udakaṃ saṇṭhāti. hoti kho so,  āvuso, samayo yaṃ mahāsamudde sattaporisampi udakaṃ saṇṭhāti,  chapporisampi udakaṃ saṇṭhāti, pañcaporisampi udakaṃ saṇṭhāti,  catupporisampi udakaṃ saṇṭhāti, tiporisampi udakaṃ saṇṭhāti,  dviporisampi udakaṃ saṇṭhāti, porisamattampi {porisaṃpi (sī0)} udakaṃ saṇṭhāti. hoti  kho so, āvuso, samayo yaṃ mahāsamudde ^a^T1.0354^ea^ aḍḍhaporisampi udakaṃ  saṇṭhāti, kaṭimattampi udakaṃ saṇṭhāti, jāṇukamattampi udakaṃ  saṇṭhāti, gopphakamattampi udakaṃ saṇṭhāti. hoti kho so, āvuso,  samayo, yaṃ mahāsamudde aṅgulipabbatemanamattampi udakaṃ na hoti.  tassā hi nāma, āvuso, bāhirāya āpodhātuyā tāva mahallikāya  aniccatā ^a^P1.0188^ea^ paññāyissati, khayadhammatā  paññāyissati, vayadhammatā paññāyissati, vipariṇāmadhammatā  paññāyissati. kiṃ panimassa mattaṭṭhakassa kāyassa taṇhupādinnassa  `ahanti vā mamanti vā asmīti' vā? atha khvāssa notevettha  hoti...pe0... tassa ce, āvuso, bhikkhuno evaṃ buddhaṃ anussarato,  evaṃ dhammaṃ anussarato, evaṃ saṅghaṃ anussarato upekkhā  kusalanissitā saṇṭhāti. so tena attamano hoti. ettāvatāpi  kho, āvuso, bhikkhuno bahukataṃ hoti. </p>
              <p>[03] 304^b^.^eb^ ``katamā cāvuso, tejodhātu? tejodhātu  siyā ajjhattikā, siyā bāhirā. katamā cāvuso, ajjhattikā  tejodhātu? yaṃ ajjhattaṃ paccattaṃ tejo tejogataṃ upādinnaṃ, seyyathidaṃ  -- yena ca santappati, yena ca jīrīyati, yena ca pariḍayhati, yena  ca asitapītakhāyitasāyitaṃ sammā pariṇāmaṃ gacchati, yaṃ vā  panaññampi kiñci ajjhattaṃ paccattaṃ tejo tejogataṃ upādinnaṃ -- ayaṃ  vuccatāvuso, ajjhattikā tejodhātu. yā ceva kho pana ajjhattikā  tejodhātu yā ca bāhirā tejodhātu, tejodhāturevesā. `taṃ netaṃ mama ^a^T1.0355^ea^,  nesohamasmi, na meso attā'ti evametaṃ yathābhūtaṃ sammappaññāya daṭṭhabbaṃ.  evametaṃ yathābhūtaṃ sammappaññāya disvā tejodhātuyā nibbindati,  tejodhātuyā cittaṃ virājeti.</p>
              <p>[03] ``hoti ^a^M1.0246^ea^ kho so, āvuso, samayo yaṃ bāhirā tejodhātu  pakuppati. sā gāmampi dahati, nigamampi dahati, nagarampi dahati,  janapadampi dahati, janapadapadesampi dahati. sā haritantaṃ vā  panthantaṃ vā selantaṃ vā udakantaṃ vā ramaṇīyaṃ vā bhūmibhāgaṃ āgamma  anāhārā nibbāyati. hoti kho so, āvuso, samayo yaṃ  kukkuṭapattenapi nhārudaddulenapi aggiṃ gavesanti ^a^V1.0249^ea^. tassā hi nāma,  āvuso, bāhirāya tejodhātuyā tāva mahallikāya aniccatā  paññāyissati, khayadhammatā paññāyissati, vayadhammatā paññāyissati,  vipariṇāmadhammatā paññāyissati. kiṃ panimassa mattaṭṭhakassa  kāyassa taṇhupādinnassa `ahanti vā mamanti vā asmī'ti vā?  atha khvāssa notevettha hoti...pe0... tassa ce, āvuso, bhikkhuno  evaṃ buddhaṃ anussarato evaṃ dhammaṃ anussarato evaṃ saṅghaṃ anussarato  upekkhā kusalanissitā saṇṭhāti, so tena attamano hoti.  ettāvatāpi kho, āvuso, bhikkhuno bahukataṃ hoti. </p>
              <p>[03] 305^b^.^eb^ ``katamā cāvuso, vāyodhātu? vāyodhātu  siyā ajjhattikā, siyā bāhirā. katamā cāvuso, ajjhattikā  vāyodhātu? yaṃ ajjhattaṃ paccattaṃ vāyo vāyogataṃ upādinnaṃ, seyyathidaṃ  -- uddhaṅgamā vātā, adhogamā vātā, kucchisayā vātā, koṭṭhāsayā {koṭṭhasayā  (sī0 pī0)}  vātā, aṅgamaṅgānusārino ^a^T1.0356^ea^ vātā, assāso passāso iti, yaṃ vā  panaññampi kiñci ajjhattaṃ paccattaṃ vāyo vāyogataṃ upādinnaṃ -- ayaṃ  vuccatāvuso, ajjhattikā vāyodhātu. yā ceva kho pana ajjhattikā  vāyodhātu, yā ca bāhirā vāyodhātu, vāyodhāturevesā. `taṃ netaṃ  mama nesohamasmi na meso attā'ti evametaṃ yathābhūtaṃ sammappaññāya  daṭṭhabbaṃ. evametaṃ yathābhūtaṃ sammappaññāya disvā vāyodhātuyā  nibbindati vāyodhātuyā cittaṃ virājeti. </p>
              <p>[01] ``hoti ^a^P1.0189^ea^ kho so, āvuso, samayo  yaṃ bāhirā vāyodhātu pakuppati. sā gāmampi vahati, nigamampi  vahati, nagarampi vahati, janapadampi vahati, janapadapadesampi vahati.  hoti kho so, āvuso, samayo yaṃ gimhānaṃ pacchime māse  tālavaṇṭenapi vidhūpanenapi vātaṃ pariyesanti, ossavanepi ^a^M1.0247^ea^ tiṇāni na  icchanti. tassā hi nāma, āvuso, bāhirāya vāyodhātuyā tāva  mahallikāya aniccatā paññāyissati, khayadhammatā paññāyissati,  vayadhammatā paññāyissati, vipariṇāmadhammatā paññāyissati. kiṃ  panimassa mattaṭṭhakassa kāyassa taṇhupādinnassa `ahanti vā mamanti  vā asmī'ti vā? atha khvāssa notevettha hoti. </p>
              <p>[01] ``tañce, āvuso, bhikkhuṃ pare akkosanti paribhāsanti  rosenti vihesenti. so evaṃ pajānāti, uppannā kho me ayaṃ  sotasamphassajā dukkhā vedanā. sā ca kho paṭicca, no apaṭicca.  kiṃ paṭicca? phassaṃ paṭicca. sopi phasso aniccoti passati,  vedanā aniccāti ^a^T1.0357^ea^ passati ^a^V1.0250^ea^, saññā aniccāti passati, saṅkhārā  aniccāti passati, viññāṇaṃ aniccanti passati. tassa  dhātārammaṇameva cittaṃ pakkhandati pasīdati santiṭṭhati adhimuccati. </p>
              <p>[01] ``tañce, āvuso, bhikkhuṃ pare aniṭṭhehi akantehi  amanāpehi samudācaranti, pāṇisamphassenapi leḍḍusamphassenapi  daṇḍasamphassenapi satthasamphassenapi. so evaṃ pajānāti `tathābhūto  kho ayaṃ kāyo yathābhūtasmiṃ kāye pāṇisamphassāpi kamanti,  leḍḍusamphassāpi kamanti, daṇḍasamphassāpi kamanti, satthasamphassāpi  kamanti. vuttaṃ kho panetaṃ bhagavatā kakacūpamovāde ``ubhatodaṇḍakena  cepi, bhikkhave, kakacena corā ocarakā aṅgamaṅgāni okanteyyuṃ.  tatrāpi yo mano padūseyya, na me so tena sāsanakaro''ti. āraddhaṃ  kho pana me vīriyaṃ bhavissati asallīnaṃ, upaṭṭhitā sati asammuṭṭhā,  passaddho kāyo asāraddho, samāhitaṃ cittaṃ ekaggaṃ. kāmaṃ dāni  imasmiṃ kāye pāṇisamphassāpi kamantu, leḍḍusamphassāpi kamantu,  daṇḍasamphassāpi kamantu, satthasamphassāpi kamantu. karīyati hidaṃ  buddhānaṃ sāsana'nti.</p>
              <p>[03] ``tassa ce, āvuso, bhikkhuno evaṃ buddhaṃ anussarato, evaṃ  dhammaṃ anussarato, evaṃ saṅghaṃ anussarato upekkhā kusalanissitā na  saṇṭhāti. so tena saṃvijjati saṃvegaṃ āpajjati -- `alābhā vata  me, na vata me lābhā, dulladdhaṃ vata me, na vata me suladdhaṃ. yassa me  evaṃ buddhaṃ ^a^P1.0190^ea^ anussarato, evaṃ dhammaṃ anussarato,  evaṃ saṅghaṃ anussarato upekkhā kusalanissitā ^a^T1.0358^ea^ na saṇṭhātī'ti.  seyyathāpi, āvuso, suṇisā sasuraṃ disvā saṃvijjati saṃvegaṃ āpajjati;  evameva kho, āvuso, tassa ce ^a^M1.0248^ea^ bhikkhuno evaṃ buddhaṃ anussarato,  evaṃ dhammaṃ anussarato, evaṃ saṅghaṃ anussarato, upekkhā  kusalanissitā na saṇṭhāti. so tena saṃvijjati saṃvegaṃ āpajjati  -- `alābhā vata me, na vata me lābhā, dulladdhaṃ vata me, na vata me  suladdhaṃ. yassa me evaṃ buddhaṃ anussarato, evaṃ dhammaṃ anussarato, evaṃ  saṅghaṃ anussarato, upekkhā kusalanissitā na saṇṭhātī'ti. tassa  ce, āvuso, bhikkhuno evaṃ buddhaṃ anussarato, evaṃ dhammaṃ anussarato,  evaṃ saṅghaṃ anussarato, upekkhā kusalanissitā saṇṭhāti, so tena  attamano hoti. ettāvatāpi kho, āvuso, bhikkhuno bahukataṃ hoti. </p>
              <p>[03] 306^b^.^eb^ ``seyyathāpi, āvuso, kaṭṭhañca paṭicca valliñca  paṭicca tiṇañca paṭicca mattikañca paṭicca ākāso parivārito agāraṃ  tveva saṅkhaṃ gacchati; evameva kho, āvuso, aṭṭhiñca ^a^V1.0251^ea^ paṭicca nhāruñca  paṭicca maṃsañca paṭicca cammañca paṭicca ākāso parivārito rūpaṃ  tveva saṅkhaṃ gacchati. ajjhattikañceva, āvuso, cakkhuṃ aparibhinnaṃ  hoti, bāhirā ca rūpā na āpāthaṃ āgacchanti, no ca tajjo  samannāhāro hoti, neva tāva tajjassa viññāṇabhāgassa pātubhāvo  hoti. ajjhattikañceva {ajjhattikañce (sī0 syā0 pī0), ajjhattikañcepi  (?)}, āvuso, cakkhuṃ aparibhinnaṃ hoti bāhirā  ca rūpā āpāthaṃ āgacchanti, no ca tajjo samannāhāro hoti, neva ^a^T1.0359^ea^  tāva tajjassa viññāṇabhāgassa pātubhāvo hoti. yato ca kho,  āvuso, ajjhattikañceva cakkhuṃ aparibhinnaṃ hoti, bāhirā ca rūpā  āpāthaṃ āgacchanti, tajjo ca samannāhāro hoti. evaṃ tajjassa  viññāṇabhāgassa pātubhāvo hoti. yaṃ tathābhūtassa rūpaṃ taṃ  rūpupādānakkhandhe saṅgahaṃ gacchati, yā tathābhūtassa vedanā sā  vedanupādānakkhandhe saṅgahaṃ gacchati, yā tathābhūtassa saññā sā  saññupādānakkhandhe saṅgahaṃ gacchati, ye tathābhūtassa saṅkhārā te  saṅkhārupādānakkhandhe saṅgahaṃ gacchanti, yaṃ tathābhūtassa viññāṇaṃ taṃ  viññāṇupādānakkhandhe saṅgahaṃ gacchati.</p>
              <p>[03] ``so evaṃ pajānāti -- `evañhi kira imesaṃ pañcannaṃ  upādānakkhandhānaṃ saṅgaho sannipāto samavāyo hoti. vuttaṃ kho  panetaṃ bhagavatā -- `yo paṭiccasamuppādaṃ passati ^a^P1.0191^ea^  so dhammaṃ passati; yo dhammaṃ passati so paṭiccasamuppādaṃ passatīti.  paṭiccasamuppannā kho panime yadidaṃ pañcupādānakkhandhā. yo  imesu pañcasu ^a^M1.0249^ea^ upādānakkhandhesu chando ālayo anunayo ajjhosānaṃ  so dukkhasamudayo. yo imesu pañcasu upādānakkhandhesu  chandarāgavinayo chandarāgappahānaṃ, so dukkhanirodho'ti. ettāvatāpi  kho, āvuso, bhikkhuno bahukataṃ hoti.</p>
              <p>[03] ``ajjhattikañceva, āvuso, sotaṃ aparibhinnaṃ hoti...pe0...  ghānaṃ aparibhinnaṃ hoti... jivhā aparibhinnā hoti... kāyo aparibhinno  hoti... mano aparibhinno hoti, bāhirā ca dhammā na āpāthaṃ  āgacchanti ^a^T1.0360^ea^ no ca tajjo samannāhāro hoti, neva tāva tajjassa  viññāṇabhāgassa pātubhāvo hoti. ajjhattiko ceva, āvuso, mano  aparibhinno hoti, bāhirā ca dhammā āpāthaṃ āgacchanti, no ca  tajjo samannāhāro hoti, neva tāva tajjassa viññāṇabhāgassa  pātubhāvo hoti. yato ca kho, āvuso, ajjhattiko ceva mano  aparibhinno hoti, bāhirā ca dhammā āpāthaṃ āgacchanti, tajjo ca  samannāhāro hoti, evaṃ tajjassa viññāṇabhāgassa pātubhāvo hoti.  yaṃ tathābhūtassa rūpaṃ taṃ rūpupādānakkhandhe saṅgahaṃ gacchati, yā  tathābhūtassa vedanā sā vedanupādānakkhandhe saṅgahaṃ gacchati, yā  tathābhūtassa saññā ^a^V1.0252^ea^ sā saññupādānakkhandhe saṅgahaṃ gacchati, ye  tathābhūtassa saṅkhārā te saṅkhārupādānakkhandhe saṅgahaṃ gacchanti, yaṃ  tathābhūtassa viññāṇaṃ taṃ viññāṇupādānakkhandhe saṅgahaṃ gacchati. so  evaṃ pajānāti -- `evañhi kira imesaṃ pañcannaṃ upādānakkhandhānaṃ  saṅgaho sannipāto samavāyo hoti. vuttaṃ kho panetaṃ bhagavatā -- ``yo  paṭiccasamuppādaṃ passati so dhammaṃ passati; yo dhammaṃ passati so  paṭiccasamuppādaṃ passatī''ti. paṭiccasamuppannā kho panime yadidaṃ  pañcupādānakkhandhā. yo imesu pañcasu upādānakkhandhesu chando  ālayo anunayo ajjhosānaṃ so dukkhasamudayo. yo imesu  pañcasu upādānakkhandhesu chandarāgavinayo chandarāgappahānaṃ so  dukkhanirodho'ti. ettāvatāpi kho, āvuso, bhikkhuno bahukataṃ  hotī''ti. </p>
              <p>[01] idamavoca ^a^T1.0361^ea^ āyasmā sāriputto. attamanā te bhikkhū  āyasmato sāriputtassa bhāsitaṃ abhinandunti. </p>
              <p>[06] mahāhatthipadopamasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. mahāsāropamasuttaṃ </h3n>
            <h4>
              <h4n> </h4n>
              <p>[03] 307^b^.^eb^ evaṃ ^a^T1.0362^ea^ ^a^M1.0250^ea^ ^a^V1.0253^ea^ ^a^P1.0192^ea^ me sutaṃ -- ekaṃ  samayaṃ bhagavā rājagahe viharati gijjhakūṭe pabbate acirapakkante devadatte.  tatra kho bhagavā devadattaṃ ārabbha bhikkhū āmantesi --</p>
              <p>[03] ``idha, bhikkhave, ekacco kulaputto saddhā agārasmā  anagāriyaṃ pabbajito hoti -- `otiṇṇomhi jātiyā jarāya  maraṇena sokehi paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena attamano hoti paripuṇṇasaṅkappo. so tena  lābhasakkārasilokena attānukkaṃseti paraṃ vambheti -- `ahamasmi  lābhasakkārasilokavā {lābhī silokavā (sī0 pī0), lābhī sakkāra silokavā  (syā0)}, ime panaññe bhikkhū appaññātā appesakkhā'ti.  so tena lābhasakkārasilokena majjati pamajjati pamādaṃ āpajjati,  pamatto samāno dukkhaṃ viharati.</p>
              <p>[03] ``seyyathāpi, bhikkhave, puriso sāratthiko sāragavesī  sārapariyesanaṃ caramāno mahato rukkhassa tiṭṭhato sāravato atikkammeva  sāraṃ atikkamma phegguṃ atikkamma tacaṃ atikkamma papaṭikaṃ, sākhāpalāsaṃ  chetvā ādāya pakkameyya `sāra'nti maññamāno. tamenaṃ cakkhumā  puriso disvā evaṃ vadeyya -- `na vatāyaṃ bhavaṃ puriso aññāsi ^a^T1.0363^ea^  sāraṃ, na aññāsi phegguṃ, na aññāsi tacaṃ, na aññāsi papaṭikaṃ, na  aññāsi sākhāpalāsaṃ. tathā hayaṃ {tathāpāyaṃ (ka0)} bhavaṃ puriso sāratthiko  sāragavesī sārapariyesanaṃ caramāno mahato rukkhassa tiṭṭhato sāravato  atikkammeva sāraṃ atikkamma phegguṃ atikkamma tacaṃ atikkamma papaṭikaṃ,  sākhāpalāsaṃ chetvā ādāya pakkanto `sāra'nti maññamāno.  yañcassa sārena sārakaraṇīyaṃ tañcassa atthaṃ nānubhavissatī'ti.  evameva kho, bhikkhave, idhekacco kulaputto saddhā agārasmā  anagāriyaṃ pabbajito hoti -- otiṇṇomhi jātiyā jarāya maraṇena  sokehi paridevehi dukkhehi domanassehi upāyāsehi, dukkhotiṇṇo  dukkhapareto ^a^M1.0251^ea^, appeva nāma imassa kevalassa   antakiriyā paññāyethā'ti. so evaṃ pabbajito ^a^V1.0254^ea^ samāno  lābhasakkārasilokaṃ abhinibbatteti. so tena lābhasakkārasilokena  attamano hoti paripuṇṇasaṅkappo. so tena lābhasakkārasilokena  attānukkaṃseti, paraṃ vambheti ^a^P1.0193^ea^ `ahamasmi  lābhasakkārasilokavā, ime panaññe bhikkhū appaññātā appesakkhā'ti.  so tena lābhasakkārasilokena majjati pamajjati pamādaṃ āpajjati,  pamatto samāno dukkhaṃ viharati. ayaṃ vuccati, bhikkhave, bhikkhu  sākhāpalāsaṃ aggahesi brahmacariyassa; tena ca vosānaṃ āpādi. </p>
              <p>[03] 308^b^.^eb^ ``idha pana, bhikkhave, ekacco kulaputto saddhā  agārasmā anagāriyaṃ pabbajito hoti -- `otiṇṇomhi jātiyā  jarāya maraṇena sokehi ^a^T1.0364^ea^ paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na attamano hoti na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti. so  tena lābhasakkārasilokena na majjati nappamajjati na pamādaṃ āpajjati.  appamatto samāno sīlasampadaṃ ārādheti. so tāya  sīlasampadāya attamano hoti paripuṇṇasaṅkappo. so tāya  sīlasampadāya attānukkaṃseti, paraṃ vambheti -- `ahamasmi sīlavā  kalyāṇadhammo, ime panaññe bhikkhū dussīlā pāpadhammā'ti. so  tāya sīlasampadāya majjati pamajjati pamādaṃ āpajjati, pamatto  samāno dukkhaṃ viharati.</p>
              <p>[03] ``seyyathāpi, bhikkhave, puriso sāratthiko sāragavesī  sārapariyesanaṃ caramāno mahato rukkhassa tiṭṭhato sāravato atikkammeva  sāraṃ atikkamma phegguṃ atikkamma tacaṃ, papaṭikaṃ chetvā ādāya pakkameyya  `sāra'nti maññamāno. tamenaṃ cakkhumā puriso disvā evaṃ vadeyya  -- `na vatāyaṃ bhavaṃ puriso aññāsi sāraṃ, na aññāsi phegguṃ, na  aññāsi tacaṃ, na aññāsi papaṭikaṃ, na aññāsi sākhāpalāsaṃ.  tathā hayaṃ bhavaṃ puriso sāratthiko sāragavesī sārapariyesanaṃ caramāno  mahato rukkhassa tiṭṭhato sāravato atikkammeva sāraṃ ^a^M1.0252^ea^ atikkamma phegguṃ  atikkamma ^a^T1.0365^ea^ tacaṃ, papaṭikaṃ chetvā ādāya pakkanto `sāra'nti  maññamāno; yañcassa sārena sārakaraṇīyaṃ tañcassa atthaṃ  nānubhavissatī'ti.</p>
              <p>[03] ``evameva ^a^V1.0255^ea^ kho, bhikkhave, idhekacco kulaputto saddhā agārasmā  anagāriyaṃ pabbajito hoti -- `otiṇṇomhi jātiyā jarāya maraṇena  sokehi paridevehi dukkhehi domanassehi upāyāsehi, dukkhotiṇṇo  dukkhapareto, appeva nāma imassa kevalassa dukkhakkhandhassa  antakiriyā paññāyethā''ti. so evaṃ pabbajito samāno  lābhasakkārasilokaṃ abhinibbatteti. so tena lābhasakkārasilokena  na attamano hoti na paripuṇṇasaṅkappo. so tena  lābhasakkārasilokena na attānukkaṃseti, na paraṃ vambheti. so tena  lābhasakkārasilokena na majjati nappamajjati na pamādaṃ āpajjati.  appamatto samāno sīlasampadaṃ ārādheti. so tāya sīlasampadāya  attamano hoti paripuṇṇasaṅkappo. so tāya sīlasampadāya  attānukkaṃseti, paraṃ vambheti -- `ahamasmi sīlavā kalyāṇadhammo,  ime panaññe bhikkhū dussīlā pāpadhammā'ti. so tāya  sīlasampadāya majjati pamajjati pamādaṃ āpajjati, pamatto samāno  dukkhaṃ viharati. ayaṃ ^a^P1.0194^ea^ vuccati, bhikkhave,  bhikkhu papaṭikaṃ aggahesi brahmacariyassa; tena ca vosānaṃ āpādi. </p>
              <p>[03] 309^b^.^eb^ ``idha pana, bhikkhave, ekacco kulaputto saddhā  agārasmā anagāriyaṃ pabbajito hoti -- `otiṇṇomhi jātiyā jarāya  maraṇena sokehi ^a^T1.0366^ea^ paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na attamano hoti na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti. so  tena lābhasakkārasilokena na majjati nappamajjati na pamādaṃ āpajjati,  appamatto samāno sīlasampadaṃ ārādheti. so tāya sīlasampadāya  attamano hoti no ca kho paripuṇṇasaṅkappo. so tāya  sīlasampadāya na attānukkaṃseti, na paraṃ vambheti. so tāya  sīlasampadāya na majjati nappamajjati na pamādaṃ āpajjati.  appamatto samāno samādhisampadaṃ ārādheti ^a^M1.0253^ea^. so tāya  samādhisampadāya attamano hoti paripuṇṇasaṅkappo. so tāya  samādhisampadāya attānukkaṃseti, paraṃ vambheti -- `ahamasmi  samāhito ekaggacitto, ime panaññe bhikkhū asamāhitā  vibbhantacittā'ti. so tāya samādhisampadāya majjati pamajjati  pamādaṃ āpajjati, pamatto samāno dukkhaṃ viharati.</p>
              <p>[03] ``seyyathāpi ^a^V1.0256^ea^, bhikkhave, puriso sāratthiko sāragavesī  sārapariyesanaṃ caramāno mahato rukkhassa tiṭṭhato sāravato atikkammeva  sāraṃ atikkamma phegguṃ tacaṃ chetvā ādāya pakkameyya `sāra'nti  maññamāno. tamenaṃ cakkhumā puriso disvā evaṃ vadeyya `na  vatāyaṃ bhavaṃ puriso aññāsi sāraṃ ^a^T1.0367^ea^, na aññāsi phegguṃ, na aññāsi  tacaṃ, na aññāsi papaṭikaṃ, na aññāsi sākhāpalāsaṃ. tathā hayaṃ  bhavaṃ puriso sāratthiko sāragavesī sārapariyesanaṃ caramāno mahato  rukkhassa tiṭṭhato sāravato atikkammeva sāraṃ atikkamma phegguṃ tacaṃ  chetvā ādāya pakkanto `sāra'nti maññamāno. yañcassa sārena  sārakaraṇīyaṃ tañcassa atthaṃ nānubhavissatī'ti.</p>
              <p>[03] ``evameva kho, bhikkhave, idhekacco kulaputto saddhā agārasmā  anagāriyaṃ pabbajito hoti -- `otiṇṇomhi jātiyā jarāya maraṇena  sokehi paridevehi dukkhehi domanassehi upāyāsehi, dukkhotiṇṇo  dukkhapareto, appeva nāma imassa kevalassa dukkhakkhandhassa  antakiriyā paññāyethā''ti. so evaṃ pabbajito samāno  lābhasakkārasilokaṃ abhinibbatteti. so tena lābhasakkārasilokena  na attamano hoti na paripuṇṇasaṅkappo. so tena  lābhasakkārasilokena na attānukkaṃseti, na paraṃ vambheti. so tena  lābhasakkārasilokena na majjati nappamajjati na pamādaṃ āpajjati,  appamatto samāno sīlasampadaṃ ārādheti. so tāya sīlasampadāya  attamano hoti no ca kho paripuṇṇasaṅkappo. so tāya  sīlasampadāya na attānukkaṃseti, na paraṃ vambheti. so tāya  sīlasampadāya na majjati nappamajjati na pamādaṃ āpajjati, appamatto  samāno samādhisampadaṃ ārādheti. so tāya samādhisampadāya  attamano hoti paripuṇṇasaṅkappo. so tāya samādhisampadāya  attānukkaṃseti, paraṃ vambheti -- `ahamasmi ^a^T1.0368^ea^ samāhito ekaggacitto,  ime panaññe bhikkhū asamāhitā vibbhantacittā'ti. so tāya ^a^M1.0254^ea^  samādhisampadāya majjati pamajjati pamādaṃ āpajjati, pamatto samāno  dukkhaṃ viharati. ayaṃ vuccati ^a^P1.0195^ea^, bhikkhave, bhikkhu  tacaṃ aggahesi brahmacariyassa; tena ca vosānaṃ āpādi. </p>
              <p>[03] 310^b^.^eb^ ``idha pana, bhikkhave, ekacco kulaputto saddhā  agārasmā anagāriyaṃ pabbajito hoti -- `otiṇṇomhi jātiyā jarāya  maraṇena sokehi paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa ^a^V1.0257^ea^ antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na attamano hoti na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti. so  tena lābhasakkārasilokena na majjati nappamajjati na pamādaṃ āpajjati.  appamatto samāno sīlasampadaṃ ārādheti. so tāya sīlasampadāya  attamano hoti, no ca kho paripuṇṇasaṅkappo. so tāya  sīlasampadāya na attānukkaṃseti, na paraṃ vambheti. so tāya  sīlasampadāya na majjati nappamajjati na pamādaṃ āpajjati, appamatto  samāno samādhisampadaṃ ārādheti. so tāya samādhisampadāya  attamano hoti, no ca kho paripuṇṇasaṅkappo. so tāya  samādhisampadāya na attānukkaṃseti, na paraṃ vambheti. so tāya  samādhisampadāya na majjati nappamajjati ^a^T1.0369^ea^ na pamādaṃ āpajjati appamatto  samāno ñāṇadassanaṃ ārādheti. so tena ñāṇadassanena attamano  hoti paripuṇṇasaṅkappo. so tena ñāṇadassanena attānukkaṃseti, paraṃ  vambheti -- `ahamasmi jānaṃ passaṃ viharāmi. ime panaññe bhikkhū  ajānaṃ apassaṃ viharantī'ti. so tena ñāṇadassanena majjati  pamajjati pamādaṃ āpajjati, pamatto samāno dukkhaṃ viharati. </p>
              <p>[01] ``seyyathāpi, bhikkhave, puriso sāratthiko sāragavesī  sārapariyesanaṃ caramāno mahato rukkhassa tiṭṭhato sāravato atikkammeva  sāraṃ phegguṃ chetvā ādāya pakkameyya `sāra'nti maññamāno. tamenaṃ  cakkhumā puriso disvā evaṃ vadeyya -- `na vatāyaṃ bhavaṃ puriso  aññāsi sāraṃ na aññāsi phegguṃ na aññāsi tacaṃ na aññāsi  papaṭikaṃ na aññāsi sākhāpalāsaṃ. tathā hayaṃ bhavaṃ puriso  sāratthiko sāragavesī sārapariyesanaṃ caramāno mahato rukkhassa ^a^M1.0255^ea^  tiṭṭhato sāravato atikkammeva sāraṃ phegguṃ chetvā ādāya pakkanto  `sāra'nti maññamāno. yañcassa sārena sārakaraṇīyaṃ tañcassa atthaṃ  nānubhavissatī'ti. evameva ^a^P1.0196^ea^ kho, bhikkhave,  idhekacco kulaputto saddhā agārasmā anagāriyaṃ pabbajito hoti  -- `otiṇṇomhi jātiyā jarāya maraṇena sokehi paridevehi dukkhehi  domanassehi upāyāsehi, dukkhotiṇṇo dukkhapareto, appeva nāma  imassa kevalassa dukkhakkhandhassa antakiriyā paññāyethā'ti. so  evaṃ pabbajito samāno lābhasakkārasilokaṃ abhinibbatteti. so tena  lābhasakkārasilokena ^a^T1.0370^ea^ na attamano hoti na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti. so ^a^V1.0258^ea^   tena lābhasakkārasilokena na majjati nappamajjati na pamādaṃ āpajjati,  appamatto samāno sīlasampadaṃ ārādheti. so tāya sīlasampadāya  attamano hoti, no ca kho paripuṇṇasaṅkappo. so tāya  sīlasampadāya na attānukkaṃseti, na paraṃ vambheti. so tāya  sīlasampadāya na majjati nappamajjati na pamādaṃ āpajjati, appamatto  samāno samādhisampadaṃ ārādheti. so tāya samādhisampadāya  attamano hoti, no ca kho paripuṇṇasaṅkappo. so tāya  samādhisampadāya na attānukkaṃseti, na paraṃ vambheti. so tāya  samādhisampadāya na majjati nappamajjati na pamādaṃ āpajjati,  appamatto samāno ñāṇadassanaṃ ārādheti. so tena ñāṇadassanena  attamano hoti paripuṇṇasaṅkappo. so tena ñāṇadassanena  attānukkaṃseti, paraṃ vambheti -- `ahamasmi jānaṃ passaṃ viharāmi, ime  panaññe bhikkhū ajānaṃ apassaṃ viharantī'ti. so tena ñāṇadassanena  majjati pamajjati pamādaṃ āpajjati, pamatto samāno dukkhaṃ viharati.  ayaṃ vuccati, bhikkhave, bhikkhu phegguṃ aggahesi brahmacariyassa; tena  ca vosānaṃ āpādi. </p>
              <p>[03] 311^b^.^eb^ ``idha pana, bhikkhave, ekacco kulaputto saddhā  agārasmā anagāriyaṃ pabbajito hoti -- `otiṇṇomhi jātiyā  jarāya maraṇena sokehi ^a^T1.0371^ea^ paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na attamano hoti ^a^M1.0256^ea^, na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti. so  tena lābhasakkārasilokena na majjati nappamajjati na pamādaṃ āpajjati,  appamatto samāno sīlasampadaṃ ārādheti. so tāya sīlasampadāya  attamano hoti, no ca kho paripuṇṇasaṅkappo. so tāya  sīlasampadāya na attānukkaṃseti, na paraṃ vambheti. so tāya  sīlasampadāya na majjati nappamajjati na pamādaṃ āpajjati, appamatto  samāno samādhisampadaṃ ārādheti. so tāya samādhisampadāya  attamano hoti, no ca kho paripuṇṇasaṅkappo. so tāya  samādhisampadāya na attānukkaṃseti, na paraṃ vambheti. so tāya  samādhisampadāya na majjati nappamajjati na pamādaṃ āpajjati,  appamatto samāno ñāṇadassanaṃ ārādheti. so tena ñāṇadassanena  attamano hoti, no ca kho paripuṇṇasaṅkappo. so tena  ñāṇadassanena na attānukkaṃseti, na paraṃ vambheti. so tena  ñāṇadassanena na majjati nappamajjati na pamādaṃ āpajjati, appamatto  samāno asamayavimokkhaṃ ^a^V1.0259^ea^ ārādheti. aṭṭhānametaṃ {aṭṭhānaṃ kho panetaṃ  (ka0)}, bhikkhave,  anavakāso yaṃ so bhikkhu tāya asamayavimuttiyā parihāyetha.</p>
              <p>[03] ``seyyathāpi ^a^T1.0372^ea^, bhikkhave, puriso sāratthiko sāragavesī  sārapariyesanaṃ caramāno mahato rukkhassa tiṭṭhato sāravato sāraññeva  chetvā ādāya pakkameyya `sāra'nti jānamāno. tamenaṃ cakkhumā  puriso disvā evaṃ vadeyya -- `aññāsi vatāyaṃ bhavaṃ puriso sāraṃ,  aññāsi phegguṃ, aññāsi tacaṃ, aññāsi papaṭikaṃ, aññāsi  sākhāpalāsaṃ. tathā hayaṃ bhavaṃ puriso sāratthiko sāragavesī  sārapariyesanaṃ caramāno mahato ^a^P1.0197^ea^ rukkhassa tiṭṭhato  sāravato sāraññeva chetvā ādāya pakkanto `sāra'nti jānamāno.  yañcassa sārena sārakaraṇīyaṃ tañcassa atthaṃ anubhavissatī'ti.</p>
              <p>[03] ``evameva kho, bhikkhave, idhekacco kulaputto saddhā  agārasmā anagāriyaṃ pabbajito hoti -- `otiṇṇomhi jātiyā jarāya  maraṇena sokehi paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so ^a^M1.0257^ea^ evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na attamano hoti, na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti. so  tena lābhasakkārasilokena na majjati nappamajjati na pamādaṃ āpajjati,  appamatto samāno sīlasampadaṃ ārādheti. so tāya sīlasampadāya  attamano hoti, no ca kho paripuṇṇasaṅkappo. so tāya  sīlasampadāya na attānukkaṃseti, na paraṃ vambheti. so tāya  sīlasampadāya na majjati nappamajjati ^a^T1.0373^ea^ na pamādaṃ āpajjati, appamatto  samāno samādhisampadaṃ ārādheti. so tāya samādhisampadāya  attamano hoti, no ca kho paripuṇṇasaṅkappo. so tāya  samādhisampadāya na attānukkaṃseti, na paraṃ vambheti. so tāya  samādhisampadāya na majjati nappamajjati na pamādaṃ āpajjati,  appamatto samāno ñāṇadassanaṃ ārādheti. so tena ñāṇadassanena  attamano hoti, no ca kho paripuṇṇasaṅkappo. so tena  ñāṇadassanena na attānukkaṃseti, na paraṃ vambheti. so tena  ñāṇadassanena na majjati nappamajjati na pamādaṃ āpajjati, appamatto  samāno asamayavimokkhaṃ ^a^V1.0260^ea^ ārādheti. aṭṭhānametaṃ, bhikkhave,  anavakāso yaṃ so bhikkhu tāya asamayavimuttiyā parihāyetha. </p>
              <p>[01] ``iti kho, bhikkhave, nayidaṃ brahmacariyaṃ  lābhasakkārasilokānisaṃsaṃ, na sīlasampadānisaṃsaṃ, na  samādhisampadānisaṃsaṃ, na ñāṇadassanānisaṃsaṃ. yā ca kho ayaṃ,  bhikkhave, akuppā cetovimutti -- etadatthamidaṃ, bhikkhave, brahmacariyaṃ,  etaṃ sāraṃ etaṃ pariyosāna''nti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahāsāropamasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. cūḷasāropamasuttaṃ </h3n>
            <h4>
              <h4n> </h4n>
              <p>[03] 312^b^.^eb^ evaṃ ^a^T1.0374^ea^ ^a^V1.0261^ea^ ^a^P1.0198^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  atha kho piṅgalakoccho brāhmaṇo yena ^a^M1.0258^ea^ bhagavā tenupasaṅkami;  upasaṅkamitvā bhagavatā saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho  piṅgalakoccho brāhmaṇo bhagavantaṃ etadavoca -- ``yeme, bho gotama,  samaṇabrāhmaṇā saṅghino gaṇino gaṇācariyā ñātā yasassino  titthakarā sādhusammatā, bahujanassa, seyyathidaṃ -- pūraṇo kassapo,  makkhali gosālo, ajito kesakambalo, pakudho kaccāyano, sañcayo {sañjayo  (sī0 syā0 pī0 ka0)}  belaṭṭhaputto, nigaṇṭho nāṭaputto, sabbete sakāya paṭiññāya abbhaññaṃsu  sabbeva nābbhaññaṃsu, udāhu ekacce abbhaññaṃsu ekacce nābbhaññaṃsū''ti?  ``alaṃ, brāhmaṇa, tiṭṭhatetaṃ -- sabbete sakāya paṭiññāya abbhaññaṃsu  sabbeva nābbhaññaṃsu, udāhu ekacce abbhaññaṃsu ekacce nābbhaññaṃsūti.  dhammaṃ te, brāhmaṇa, desessāmi, taṃ suṇāhi, sādhukaṃ manasi karohi,  bhāsissāmī''ti. ``evaṃ, bho''ti kho piṅgalakoccho brāhmaṇo  bhagavato paccassosi. bhagavā etadavoca -- </p>
              <p>[03] 313^b^.^eb^ ``seyyathāpi, brāhmaṇa, puriso sāratthiko  sāragavesī sārapariyesanaṃ caramāno mahato rukkhassa tiṭṭhato sāravato  atikkammeva sāraṃ atikkamma phegguṃ atikkamma tacaṃ ^a^T1.0375^ea^ atikkamma papaṭikaṃ,  sākhāpalāsaṃ chetvā ādāya pakkameyya `sāra'nti maññamāno. tamenaṃ  cakkhumā puriso disvā evaṃ vadeyya -- `na vatāyaṃ bhavaṃ puriso  aññāsi sāraṃ, na aññāsi phegguṃ, na aññāsi tacaṃ, na aññāsi  papaṭikaṃ, na aññāsi sākhāpalāsaṃ. tathā hayaṃ bhavaṃ puriso  sāratthiko sāragavesī sārapariyesanaṃ caramāno mahato rukkhassa  tiṭṭhato sāravato atikkammeva sāraṃ atikkamma phegguṃ atikkamma tacaṃ  atikkamma papaṭikaṃ, sākhāpalāsaṃ chetvā ādāya pakkanto `sāra'nti  maññamāno. yañcassa sārena sārakaraṇīyaṃ tañcassa atthaṃ  nānubhavissatī'ti. </p>
              <p>[03] 314^b^.^eb^ ``seyyathāpi vā pana, brāhmaṇa, puriso  sāratthiko sāragavesī sārapariyesanaṃ caramāno ^a^V1.0262^ea^ mahato rukkhassa  tiṭṭhato sāravato atikkammeva sāraṃ atikkamma phegguṃ atikkamma tacaṃ  ^a^P1.0199^ea^, papaṭikaṃ chetvā ādāya ^a^M1.0259^ea^ pakkameyya `sāra'nti  maññamāno. tamenaṃ cakkhumā puriso disvā evaṃ vadeyya -- `na  vatāyaṃ bhavaṃ puriso aññāsi sāraṃ, na aññāsi phegguṃ, na aññāsi  tacaṃ, na aññāsi papaṭikaṃ, na aññāsi sākhāpalāsaṃ. tathā hayaṃ  bhavaṃ puriso sāratthiko sāragavesī sārapariyesanaṃ caramāno mahato  rukkhassa tiṭṭhato sāravato atikkammeva sāraṃ atikkamma phegguṃ  atikkamma tacaṃ papaṭikaṃ chetvā ādāya pakkanto `sāra'nti maññamāno.  yañcassa sārena sārakaraṇīyaṃ tañcassa atthaṃ nānubhavissatī'ti. </p>
              <p>[03] 315^b^.^eb^ ``seyyathāpi vā pana, brāhmaṇa, puriso  sāratthiko sāragavesī sārapariyesanaṃ caramāno mahato rukkhassa  tiṭṭhato ^a^T1.0376^ea^ sāravato atikkammeva sāraṃ atikkamma phegguṃ, tacaṃ chetvā  ādāya pakkameyya `sāra'nti maññamāno. tamenaṃ cakkhumā puriso  disvā evaṃ vadeyya -- `na vatāyaṃ bhavaṃ puriso aññāsi sāraṃ, na  aññāsi phegguṃ, na aññāsi tacaṃ, na aññāsi papaṭikaṃ, na aññāsi  sākhāpalāsaṃ. tathā hayaṃ bhavaṃ puriso sāratthiko sāragavesī  sārapariyesanaṃ caramāno mahato rukkhassa tiṭṭhato sāravato atikkammeva  sāraṃ atikkamma phegguṃ, tacaṃ chetvā ādāya pakkanto `sāra'nti  maññamāno. yañcassa sārena sārakaraṇīyaṃ tañcassa atthaṃ  nānubhavissatī'ti. </p>
              <p>[03] 316^b^.^eb^ ``seyyathāpi vā pana, brāhmaṇa, puriso  sāratthiko sāragavesī sārapariyesanaṃ caramāno mahato rukkhassa  tiṭṭhato sāravato atikkammeva sāraṃ, phegguṃ chetvā ādāya pakkameyya  `sāra'nti maññamāno. tamenaṃ cakkhumā puriso disvā evaṃ vadeyya  -- `na vatāyaṃ bhavaṃ puriso aññāsi sāraṃ, na aññāsi phegguṃ, na  aññāsi tacaṃ, na aññāsi papaṭikaṃ, na aññāsi sākhāpalāsaṃ.  tathā hayaṃ bhavaṃ puriso sāratthiko sāragavesī sārapariyesanaṃ caramāno  mahato rukkhassa tiṭṭhato sāravato atikkammeva sāraṃ, phegguṃ chetvā  ādāya pakkanto `sāra'nti maññamāno. yañcassa sārena  sārakaraṇīyaṃ tañcassa atthaṃ nānubhavissatī'ti. </p>
              <p>[03] 317^b^.^eb^ ``seyyathāpi vā pana, brāhmaṇa, puriso  sāratthiko sāragavesī sārapariyesanaṃ caramāno ^a^V1.0263^ea^ mahato rukkhassa  tiṭṭhato sāravato sāraññeva ^a^M1.0260^ea^ chetvā ādāya pakkameyya `sāra'nti  jānamāno. tamenaṃ cakkhumā^a^T1.0377^ea^ puriso disvā evaṃ vadeyya --  `aññāsi vatāyaṃ bhavaṃ puriso sāraṃ, aññāsi phegguṃ, aññāsi tacaṃ,  aññāsi papaṭikaṃ, aññāsi sākhāpalāsaṃ. tathā hayaṃ bhavaṃ puriso  sāratthiko sāragavesī sārapariyesanaṃ caramāno mahato rukkhassa  tiṭṭhato sāravato sāraññeva chetvā ādāya ^a^P1.0200^ea^ pakkanto  `sāra'nti jānamāno. yañcassa sārena sārakaraṇīyaṃ tañcassa atthaṃ  anubhavissatī'ti. </p>
              <p>[03] 318^b^.^eb^ ``evameva kho, brāhmaṇa, idhekacco puggalo  saddhā agārasmā anagāriyaṃ pabbajito hoti -- `otiṇṇomhi  jātiyā jarāya maraṇena sokehi paridevehi dukkhehi domanassehi  upāyāsehi, dukkhotiṇṇo dukkhapareto, appeva nāma imassa  kevalassa dukkhakkhandhassa antakiriyā paññāyethā'ti. so evaṃ  pabbajito samāno lābhasakkārasilokaṃ abhinibbatteti. so tena  lābhasakkārasilokena attamano hoti paripuṇṇasaṅkappo. so tena  lābhasakkārasilokena attānukkaṃseti, paraṃ vambheti -- `ahamasmi  lābhasakkārasilokavā, ime panaññe bhikkhū appaññātā appesakkhā'ti.  lābhasakkārasilokena ca ye aññe dhammā uttaritarā ca paṇītatarā  ca tesaṃ dhammānaṃ sacchikiriyāya na chandaṃ janeti, na vāyamati,  olīnavuttiko ca hoti sāthaliko. seyyathāpi so, brāhmaṇa,  puriso sāratthiko sāragavesī sārapariyesanaṃ caramāno mahato  rukkhassa tiṭṭhato sāravato atikkammeva sāraṃ atikkamma phegguṃ  atikkamma tacaṃ atikkamma papaṭikaṃ, sākhāpalāsaṃ chetvā ^a^T1.0378^ea^ ādāya  pakkanto `sāra'nti maññamāno. yañcassa sārena sārakaraṇīyaṃ  tañcassa atthaṃ nānubhavissati. tathūpamāhaṃ, brāhmaṇa, imaṃ puggalaṃ  vadāmi. </p>
              <p>[03] 319^b^.^eb^ ``idha pana, brāhmaṇa, ekacco puggalo saddhā  agārasmā anagāriyaṃ pabbajito hoti -- `otiṇṇomhi jātiyā  jarāya maraṇena sokehi paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na ^a^M1.0261^ea^ attamano hoti na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti.  lābhasakkārasilokena ca ye aññe dhammā uttaritarā ca paṇītatarā ca  tesaṃ dhammānaṃ sacchikiriyāya chandaṃ janeti, vāyamati ^a^V1.0264^ea^,  anolīnavuttiko ca hoti asāthaliko. so sīlasampadaṃ ārādheti.  so tāya sīlasampadāya attamano hoti, paripuṇṇasaṅkappo. so  tāya sīlasampadāya attānukkaṃseti, paraṃ vambheti -- `ahamasmi sīlavā  kalyāṇadhammo, ime panaññe bhikkhū dussīlā pāpadhammā'ti.  sīlasampadāya ca ye aññe dhammā uttaritarā ca paṇītatarā ca tesaṃ  dhammānaṃ ^a^P1.0201^ea^ sacchikiriyāya na chandaṃ janeti, na  vāyamati, olīnavuttiko ca hoti sāthaliko. seyyathāpi so,  brāhmaṇa, puriso sāratthiko sāragavesī ^a^T1.0379^ea^ sārapariyesanaṃ caramāno  mahato rukkhassa tiṭṭhato sāravato atikkammeva sāraṃ atikkamma phegguṃ  atikkamma tacaṃ, papaṭikaṃ chetvā ādāya pakkanto `sāra'nti maññamāno.  yañcassa sārena sārakaraṇīyaṃ, tañcassa atthaṃ nānubhavissati.  tathūpamāhaṃ, brāhmaṇa, imaṃ puggalaṃ vadāmi. </p>
              <p>[03] 320^b^.^eb^ ``idha pana, brāhmaṇa, ekacco puggalo saddhā  agārasmā anagāriyaṃ pabbajito hoti -- `otiṇṇomhi jātiyā  jarāya maraṇena sokehi paridevehi dukkhehi domanassehi upāyāsehi,  dukkhotiṇṇo dukkhapareto, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno lābhasakkārasilokaṃ abhinibbatteti. so tena  lābhasakkārasilokena na attamano hoti, na paripuṇṇasaṅkappo. so  tena lābhasakkārasilokena na attānukkaṃseti, na paraṃ vambheti.  lābhasakkārasilokena ca ye aññe dhammā uttaritarā ca paṇītatarā ca  tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. so sīlasampadaṃ ārādheti.  so tāya sīlasampadāya attamano hoti no ca kho  paripuṇṇasaṅkappo. so tāya sīlasampadāya na attānukkaṃseti, na paraṃ  vambheti. sīlasampadāya ca ye aññe dhammā uttaritarā ca paṇītatarā  ca tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko ^a^M1.0262^ea^. so samādhisampadaṃ  ārādheti. so tāya samādhisampadāya attamano hoti,  paripuṇṇasaṅkappo. so tāya samādhisampadāya attānukkaṃseti, paraṃ  vambheti -- `ahamasmi samāhito ekaggacitto, ime panaññe bhikkhū ^a^T1.0380^ea^  asamāhitā vibbhantacittā'ti. samādhisampadāya ca ye aññe dhammā  uttaritarā ca paṇītatarā ca, tesaṃ dhammānaṃ sacchikiriyāya na chandaṃ  janeti, na vāyamati, olīnavuttiko ca hoti sāthaliko.  seyyathāpi so, brāhmaṇa, puriso sāratthiko sāragavesī sārapariyesanaṃ  caramāno mahato rukkhassa tiṭṭhato sāravato atikkammeva sāraṃ  atikkamma phegguṃ, tacaṃ chetvā ādāya pakkanto `sāra'nti maññamāno.  yañcassa ^a^V1.0265^ea^ sārena sārakaraṇīyaṃ tañcassa atthaṃ nānubhavissati.  tathūpamāhaṃ, brāhmaṇa, imaṃ puggalaṃ vadāmi. </p>
              <p>[03] 321^b^.^eb^ ``idha pana, brāhmaṇa, ekacco puggalo saddhā  agārasmā anagāriyaṃ pabbajito hoti -- `otiṇṇomhi jātiyā  jarāya maraṇena...pe0... ^a^P1.0202^ea^ antakiriyā  paññāyethā'ti. so evaṃ pabbajito samāno lābhasakkārasilokaṃ  abhinibbatteti. so tena lābhasakkārasilokena na attamano hoti na  paripuṇṇasaṅkappo. so tena lābhasakkārasilokena na attānukkaṃseti, na  paraṃ vambheti. lābhasakkārasilokena ca ye aññe dhammā uttaritarā ca  paṇītatarā ca tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. so sīlasampadaṃ ārādheti.  so tāya sīlasampadāya attamano hoti, no ca kho  paripuṇṇasaṅkappo. so tāya sīlasampadāya na attānukkaṃseti, na paraṃ  vambheti. sīlasampadāya ca ye aññe dhammā uttaritarā ca paṇītatarā  ca tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. so samādhisampadaṃ  ārādheti. so tāya samādhisampadāya attamano hoti, no ca kho  paripuṇṇasaṅkappo. so tāya samādhisampadāya na attānukkaṃseti, na  paraṃ vambheti. samādhisampadāya ca ye aññe dhammā uttaritarā ca  paṇītatarā ca tesaṃ dhammānaṃ ^a^T1.0381^ea^ sacchikiriyāya chandaṃ janeti, vāyamati,  anolīnavuttiko ca hoti asāthaliko. so ñāṇadassanaṃ ārādheti.  so tena ñāṇadassanena attamano hoti, paripuṇṇasaṅkappo ^a^M1.0263^ea^. so tena  ñāṇadassanena attānukkaṃseti, paraṃ vambheti -- `ahamasmi jānaṃ passaṃ  viharāmi, ime panaññe bhikkhū ajānaṃ apassaṃ viharantī'ti.  ñāṇadassanena ca ye aññe dhammā uttaritarā ca paṇītatarā ca tesaṃ  dhammānaṃ sacchikiriyāya na chandaṃ janeti, na vāyamati,  olīnavuttiko ca hoti sāthaliko. seyyathāpi so, brāhmaṇa,  puriso sāratthiko sāragavesī sārapariyesanaṃ caramāno mahato  rukkhassa tiṭṭhato sāravato atikkammeva sāraṃ, phegguṃ chetvā ādāya  pakkanto `sāra'nti maññamāno. yañcassa sārena sārakaraṇīyaṃ  tañcassa atthaṃ nānubhavissati. tathūpamāhaṃ, brāhmaṇa, imaṃ puggalaṃ  vadāmi. </p>
              <p>[03] 322^b^.^eb^ ``idha pana, brāhmaṇa, ekacco puggalo saddhā  agārasmā anagāriyaṃ pabbajito hoti -- `otiṇṇomhi jātiyā  jarāya maraṇena sokehi paridevehi dukkhehi domanassehi upāyāsehi ^a^V1.0266^ea^,  dukkhotiṇṇo dukkhapareto ^a^T1.0382^ea^, appeva nāma imassa kevalassa  dukkhakkhandhassa antakiriyā paññāyethā'ti. so evaṃ pabbajito  samāno ^a^P1.0203^ea^ lābhasakkārasilokaṃ abhinibbatteti. so  tena lābhasakkārasilokena na attamano hoti, na paripuṇṇasaṅkappo.  so tena lābhasakkārasilokena na attānukkaṃseti, na paraṃ vambheti.  lābhasakkārasilokena ca ye aññe dhammā uttaritarā ca paṇītatarā ca  tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. so sīlasampadaṃ ārādheti.  so tāya sīlasampadāya attamano hoti, no ca kho  paripuṇṇasaṅkappo. so tāya sīlasampadāya na attānukkaṃseti, na paraṃ  vambheti. sīlasampadāya ca ye aññe dhammā uttaritarā ca paṇītatarā  ca tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. so samādhisampadaṃ  ārādheti. so tāya samādhisampadāya attamano hoti, no ca kho  paripuṇṇasaṅkappo. so tāya samādhisampadāya na attānukkaṃseti, na  paraṃ vambheti. samādhisampadāya ca ye aññe dhammā uttaritarā ca  paṇītatarā ca tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. so ñāṇadassanaṃ ārādheti.  so tena ñāṇadassanena attamano hoti, no ca kho  paripuṇṇasaṅkappo. so tena ñāṇadassanena na attānukkaṃseti, na ^a^M1.0264^ea^ paraṃ  vambheti. ñāṇadassanena ca ye aññe dhammā uttaritarā ca paṇītatarā ^a^T1.0383^ea^  ca tesaṃ dhammānaṃ sacchikiriyāya chandaṃ janeti, vāyamati,  anolīnavuttiko ca hoti asāthaliko. </p>
              <p>[03] 323^b^.^eb^ ``katame ca, brāhmaṇa, dhammā ñāṇadassanena  uttaritarā ca paṇītatarā ca? idha, brāhmaṇa, bhikkhu vivicceva  kāmehi vivicca akusalehi dhammehi savitakkaṃ savicāraṃ vivekajaṃ  pītisukhaṃ paṭhamaṃ jhānaṃ upasampajja viharati. ayampi kho, brāhmaṇa,  dhammo ñāṇadassanena uttaritaro ca paṇītataro ca.</p>
              <p>[03] ``puna caparaṃ, brāhmaṇa, bhikkhu vitakkavicārānaṃ vūpasamā  ajjhattaṃ sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja viharati. ayampi kho, brāhmaṇa,  dhammo ñāṇadassanena uttaritaro ca paṇītataro ca.</p>
              <p>[03] ``puna caparaṃ, brāhmaṇa, bhikkhu pītiyā ca virāgā upekkhako  ca viharati, sato ca sampajāno ^a^V1.0267^ea^ sukhañca kāyena paṭisaṃvedeti, yaṃ taṃ  ariyā ācikkhanti -- `upekkhako satimā sukhavihārī'ti tatiyaṃ  jhānaṃ upasampajja viharati. ayampi kho ^a^P1.0204^ea^,  brāhmaṇa, dhammo ñāṇadassanena uttaritaro ca paṇītataro ca.</p>
              <p>[03] ``puna caparaṃ, brāhmaṇa, bhikkhu sukhassa ca pahānā dukkhassa  ca pahānā pubbeva somanassadomanassānaṃ atthaṅgamā adukkhamasukhaṃ  upekkhāsatipārisuddhiṃ catutthaṃ jhānaṃ upasampajja viharati. ayampi  kho, brāhmaṇa, dhammo ñāṇadassanena uttaritaro ca paṇītataro ca. </p>
              <p>[01] ``puna caparaṃ, brāhmaṇa, bhikkhu sabbaso rūpasaññānaṃ  samatikkamā paṭighasaññānaṃ atthaṅgamā nānattasaññānaṃ amanasikārā  `ananto ākāso'ti ākāsānañcāyatanaṃ upasampajja viharati.  ayampi kho, brāhmaṇa, dhammo ñāṇadassanena uttaritaro ca paṇītataro  ca.</p>
              <p>[03] ``puna caparaṃ, brāhmaṇa, bhikkhu sabbaso ākāsānañcāyatanaṃ  samatikkamma `anantaṃ viññāṇa'nti viññāṇañcāyatanaṃ upasampajja  viharati. ayampi kho, brāhmaṇa, dhammo ñāṇadassanena uttaritaro ca  paṇītataro ca.</p>
              <p>[03] ``puna caparaṃ, brāhmaṇa, bhikkhu sabbaso viññāṇañcāyatanaṃ  samatikkamma `natthi kiñcī'ti ākiñcaññāyatanaṃ upasampajja viharati.  ayampi kho, brāhmaṇa, dhammo ñāṇadassanena uttaritaro ca  paṇītataro ca.</p>
              <p>[03] ``puna ^a^M1.0265^ea^ caparaṃ, brāhmaṇa, bhikkhu sabbaso ākiñcaññāyatanaṃ  samatikkamma nevasaññānāsaññāyatanaṃ upasampajja viharati. ayampi  kho, brāhmaṇa, dhammo ñāṇadassanena uttaritaro ca ^a^T1.0384^ea^ paṇītataro ca.</p>
              <p>[03] ``puna caparaṃ, brāhmaṇa, bhikkhu sabbaso nevasaññānāsaññāyatanaṃ  samatikkamma saññāvedayitanirodhaṃ upasampajja viharati, paññāya cassa  disvā āsavā parikkhīṇā honti. ayampi kho, brāhmaṇa, dhammo  ñāṇadassanena uttaritaro ca paṇītataro ca. ime kho, brāhmaṇa,  dhammā ñāṇadassanena uttaritarā ca paṇītatarā ca. </p>
              <p>[03] 324^b^.^eb^ ``seyyathāpi ^a^V1.0268^ea^ so, brāhmaṇa, puriso sāratthiko  sāragavesī sārapariyesanaṃ caramāno mahato rukkhassa tiṭṭhato sāravato  sāraṃyeva chetvā ādāya pakkanto `sāra'nti jānamāno. yañcassa  sārena sārakaraṇīyaṃ tañcassa atthaṃ anubhavissati. tathūpamāhaṃ,  brāhmaṇa, imaṃ puggalaṃ vadāmi.</p>
              <p>[03] ``iti kho, brāhmaṇa, nayidaṃ brahmacariyaṃ  lābhasakkārasilokānisaṃsaṃ, na sīlasampadānisaṃsaṃ, na  samādhisampadānisaṃsaṃ, na ñāṇadassanānisaṃsaṃ. yā ca kho ayaṃ  ^a^P1.0205^ea^, brāhmaṇa, akuppā cetovimutti -- etadatthamidaṃ,  brāhmaṇa, brahmacariyaṃ, etaṃ sāraṃ etaṃ pariyosāna''nti.</p>
              <p>[03] evaṃ vutte, piṅgalakoccho brāhmaṇo bhagavantaṃ etadavoca --  ``abhikkantaṃ, bho gotama, abhikkantaṃ, bho gotama...pe0...  upāsakaṃ maṃ bhavaṃ gotamo dhāretu ajjatagge pāṇupetaṃ saraṇaṃ gata''nti. </p>
              <p>[06] cūḷasāropamasuttaṃ niṭṭhitaṃ dasamaṃ. </p>
              <p>[06] opammavaggo niṭṭhito tatiyo. </p>
              <p>[01] tassuddānaṃ -- </p>
              <p>[21] moḷiyaphaggunariṭṭhañca ^a^T1.0385^ea^ nāmo, andhavane kathipuṇṇaṃ  nivāpo. </p>
              <p>[22] rāsikaṇerumahāgajanāmo, sārūpamo {sāravaro (syā0), sāravano (ka0)} puna piṅgalakoccho.. </p>
            </h4>
          </h3>
        </h2>
        <h2>
          <h2n> 4. mahāyamakavaggo </h2n>
          <h3>
            <h3n> 1. cūḷagosiṅgasuttaṃ </h3n>
            <h4>
              <h4n> </h4n>
              <p>[03] 325^b^.^eb^ evaṃ ^a^M1.0266^ea^ ^a^V1.0269^ea^ ^a^T1.0386^ea^ me sutaṃ -- ekaṃ samayaṃ bhagavā nātike  {nādike (sī0 syā0 pī0), ñātike (ka0)}  viharati giñjakāvasathe. tena kho pana samayena āyasmā ca  anuruddho āyasmā ca nandiyo āyasmā ca kimilo {kimbilo (sī0 pī0  ka0)}  gosiṅgasālavanadāye viharanti. atha kho bhagavā sāyanhasamayaṃ  paṭisallānā vuṭṭhito yena gosiṅgasālavanadāyo tenupasaṅkami. addasā  kho dāyapālo bhagavantaṃ dūratova āgacchantaṃ. disvāna bhagavantaṃ  etadavoca -- ``mā, samaṇa, etaṃ dāyaṃ pāvisi. santettha tayo  kulaputtā attakāmarūpā viharanti. mā tesaṃ aphāsumakāsī''ti.</p>
              <p>[03] assosi kho āyasmā anuruddho dāyapālassa bhagavatā saddhiṃ  mantayamānassa. sutvāna dāyapālaṃ etadavoca -- ``mā, āvuso  dāyapāla, bhagavantaṃ vāresi. satthā no bhagavā anuppatto''ti. atha  kho āyasmā anuruddho yenāyasmā ca nandiyo āyasmā ca kimilo  tenupasaṅkami; upasaṅkamitvā āyasmantañca nandiyaṃ āyasmantañca  kimilaṃ etadavoca -- ``abhikkamathāyasmanto, abhikkamathāyasmanto,  satthā no bhagavā ^a^P1.0206^ea^ anuppatto''ti. atha ^a^T1.0387^ea^ kho  āyasmā ca anuruddho āyasmā ca nandiyo āyasmā ca kimilo  bhagavantaṃ paccuggantvā -- eko bhagavato pattacīvaraṃ paṭiggahesi, eko  āsanaṃ paññapesi, eko pādodakaṃ upaṭṭhāpesi. nisīdi bhagavā  paññatte āsane. nisajja kho bhagavā pāde pakkhālesi. tepi kho  āyasmanto bhagavantaṃ abhivādetvā ekamantaṃ nisīdiṃsu. ekamantaṃ  nisinnaṃ kho āyasmantaṃ anuruddhaṃ bhagavā etadavoca -- </p>
              <p>[03] 326^b^.^eb^ ``kacci vo, anuruddhā, khamanīyaṃ, kacci  yāpanīyaṃ, kacci piṇḍakena na kilamathā''ti ^a^V1.0270^ea^? ``khamanīyaṃ, bhagavā,  yāpanīyaṃ, bhagavā; na ca mayaṃ, bhante, piṇḍakena kilamāmā''ti.  ``kacci pana vo, anuruddhā, samaggā sammodamānā avivadamānā  khīrodakībhūtā aññamaññaṃ piyacakkhūhi sampassantā viharathā''ti?  ``taggha mayaṃ ^a^M1.0267^ea^, bhante, samaggā sammodamānā avivadamānā  khīrodakībhūtā aññamaññaṃ piyacakkhūhi sampassantā viharāmā''ti.  ``yathā kathaṃ pana tumhe, anuruddhā, samaggā sammodamānā  avivadamānā khīrodakībhūtā aññamaññaṃ piyacakkhūhi sampassantā  viharathā''ti? ``idha mayhaṃ, bhante, evaṃ hoti -- `lābhā vata me,  suladdhaṃ vata me, yohaṃ evarūpehi sabrahmacārīhi saddhiṃ viharāmī'ti.  tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ  āvi ceva raho ca; mettaṃ vacīkammaṃ paccupaṭṭhitaṃ āvi ceva raho ca;  mettaṃ manokammaṃ paccupaṭṭhitaṃ āvi ceva raho ca. tassa mayhaṃ, bhante,  evaṃ hoti -- `yaṃnūnāhaṃ sakaṃ cittaṃ nikkhipitvā ^a^T1.0388^ea^ imesaṃyeva  āyasmantānaṃ cittassa vasena vatteyya'nti. so kho ahaṃ, bhante,  sakaṃ cittaṃ nikkhipitvā imesaṃyeva āyasmantānaṃ cittassa vasena  vattāmi. nānā hi kho no, bhante, kāyā ekañca pana maññe  citta''nti.</p>
              <p>[03] āyasmāpi kho nandiyo...pe0... āyasmāpi kho kimilo  bhagavantaṃ etadavoca -- ``mayhampi, bhante, evaṃ hoti -- `lābhā vata  me, suladdhaṃ vata me, yohaṃ evarūpehi sabrahmacārīhi saddhiṃ viharāmī'ti.  tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ  āvi ceva raho ca, mettaṃ vacīkammaṃ paccupaṭṭhitaṃ āvi ceva raho ca,  mettaṃ manokammaṃ paccupaṭṭhitaṃ āvi ceva raho ca. tassa mayhaṃ, bhante,  evaṃ hoti -- `yaṃnūnāhaṃ sakaṃ ^a^P1.0207^ea^ cittaṃ nikkhipitvā  imesaṃyeva āyasmantānaṃ cittassa vasena vatteyya'nti. so kho ahaṃ,  bhante, sakaṃ cittaṃ nikkhipitvā imesaṃyeva āyasmantānaṃ cittassa  vasena vattāmi. nānā hi kho no, bhante, kāyā ekañca pana maññe  cittanti.</p>
              <p>[03] ``evaṃ kho mayaṃ, bhante, samaggā sammodamānā avivadamānā  khīrodakībhūtā aññamaññaṃ piyacakkhūhi sampassantā viharāmā''ti. </p>
              <p>[03] 327^b^.^eb^ ``sādhu sādhu, anuruddhā! kacci pana vo,  anuruddhā, appamattā ātāpino pahitattā viharathā''ti? ``taggha  mayaṃ, bhante, appamattā ātāpino pahitattā viharāmā''ti. ``yathā ^a^V1.0271^ea^  kathaṃ pana tumhe, anuruddhā, appamattā ātāpino pahitattā viharathā''ti?  ``idha, bhante, amhākaṃ yo paṭhamaṃ gāmato piṇḍāya paṭikkamati so  āsanāni ^a^T1.0389^ea^ paññapeti, pānīyaṃ paribhojanīyaṃ upaṭṭhāpeti, avakkārapātiṃ  upaṭṭhāpeti. yo pacchā gāmato ^a^M1.0268^ea^ piṇḍāya paṭikkamati, sace hoti  bhuttāvaseso sace ākaṅkhati bhuñjati, no ce ākaṅkhati appaharite  vā chaḍḍeti, appāṇake vā udake opilāpeti. so āsanāni  paṭisāmeti, pānīyaṃ paribhojanīyaṃ paṭisāmeti, avakkārapātiṃ  paṭisāmeti, bhattaggaṃ sammajjati. yo passati pānīyaghaṭaṃ vā  paribhojanīyaghaṭaṃ vā vaccaghaṭaṃ vā rittaṃ tucchaṃ so upaṭṭhāpeti.  sacassa hoti avisayhaṃ, hatthavikārena dutiyaṃ āmantetvā  hatthavilaṅghakena upaṭṭhāpema, na tveva mayaṃ, bhante, tappaccayā vācaṃ  bhindāma. pañcāhikaṃ kho pana mayaṃ, bhante, sabbarattikaṃ dhammiyā  kathāya sannisīdāma. evaṃ kho mayaṃ, bhante, appamattā ātāpino  pahitattā viharāmā''ti. </p>
              <p>[03] 328^b^.^eb^ ``sādhu sādhu, anuruddhā! atthi pana vo,  anuruddhā, evaṃ appamattānaṃ ātāpīnaṃ pahitattānaṃ viharantānaṃ   uttarimanussadhammā alamariyañāṇadassanaviseso adhigato phāsuvihāro''ti?  ``kiñhi no siyā, bhante! idha mayaṃ, bhante, yāvadeva  ākaṅkhāma vivicceva kāmehi vivicca akusalehi dhammehi savitakkaṃ  savicāraṃ vivekajaṃ pītisukhaṃ paṭhamaṃ jhānaṃ upasampajja viharāma. ayaṃ  kho no, bhante, amhākaṃ appamattānaṃ ātāpīnaṃ pahitattānaṃ viharantānaṃ  uttarimanussadhammā alamariyañāṇadassanaviseso adhigato  phāsuvihāro''ti.</p>
              <p>[03] ``sādhu sādhu, anuruddhā! etassa ^a^T1.0390^ea^ pana vo, anuruddhā,  vihārassa samatikkamāya etassa vihārassa ^a^P1.0208^ea^  paṭippassaddhiyā atthañño uttarimanussadhammā  alamariyañāṇadassanaviseso adhigato phāsuvihāro''ti? ``kiñhi  no siyā, bhante! idha mayaṃ, bhante, yāvadeva ākaṅkhāma  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharāma. etassa, bhante, vihārassa samatikkamāya etassa vihārassa  paṭippassaddhiyā ayamañño uttarimanussadhammā  alamariyañāṇadassanaviseso adhigato phāsuvihāro''ti.</p>
              <p>[03] ``sādhu ^a^V1.0272^ea^ sādhu, anuruddhā! etassa pana vo, anuruddhā,  vihārassa samatikkamāya etassa vihārassa paṭippassaddhiyā atthañño  uttarimanussadhammā alamariyañāṇadassanaviseso adhigato  phāsuvihāro''ti? ``kiñhi ^a^M1.0269^ea^ no siyā, bhante! idha mayaṃ, bhante,  yāvadeva ākaṅkhāma pītiyā ca virāgā upekkhakā ca viharāma,  satā ca sampajānā, sukhañca kāyena paṭisaṃvedema, yaṃ taṃ ariyā  ācikkhanti -- `upekkhako satimā sukhavihārī'ti tatiyaṃ jhānaṃ  upasampajja viharāma. etassa, bhante, vihārassa samatikkamāya etassa  vihārassa paṭippassaddhiyā ayamañño uttarimanussadhammā  alamariyañāṇadassanaviseso adhigato phāsuvihāro''ti.</p>
              <p>[03] ``sādhu sādhu, anuruddhā! etassa pana vo, anuruddhā,  vihārassa samatikkamāya etassa vihārassa paṭippassaddhiyā atthañño  uttarimanussadhammā alamariyañāṇadassanaviseso adhigato  phāsuvihāro''ti ^a^T1.0391^ea^? ``kiñhi no siyā, bhante! idha mayaṃ, bhante,  yāvadeva ākaṅkhāma sukhassa ca pahānā dukkhassa ca pahānā, pubbeva  somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharāma. etassa, bhante, vihārassa  samatikkamāya etassa vihārassa paṭippassaddhiyā ayamañño uttari  manussadhammā alamariyañāṇadassanaviseso adhigato phāsuvihāro''ti.</p>
              <p>[03] ``sādhu sādhu, anuruddhā! etassa pana vo, anuruddhā,  vihārassa samatikkamāya etassa vihārassa paṭippassaddhiyā atthañño  uttarimanussadhammā alamariyañāṇadassanaviseso adhigato  phāsuvihāro''ti? ``kiñhi no siyā, bhante! idha mayaṃ, bhante,  yāvadeva ākaṅkhāma sabbaso rūpasaññānaṃ samatikkamā paṭighasaññānaṃ  atthaṅgamā nānattasaññānaṃ amanasikārā `ananto ākāso'ti  ākāsānañcāyatanaṃ ^a^P1.0209^ea^ upasampajja viharāma.  etassa, bhante, vihārassa samatikkamāya etassa vihārassa  paṭippassaddhiyā ayamañño uttarimanussadhammā  alamariyañāṇadassanaviseso adhigato phāsuvihāro''ti.</p>
              <p>[03] ``sādhu sādhu, anuruddhā! etassa pana vo, anuruddhā,  vihārassa samatikkamāya etassa vihārassa paṭippassaddhiyā atthañño  uttarimanussadhammā alamariyañāṇadassanaviseso adhigato  phāsuvihāro''ti? ``kiñhi no siyā, bhante! idha mayaṃ, bhante,  yāvadeva ākaṅkhāma ^a^V1.0273^ea^ sabbaso ākāsānañcāyatanaṃ samatikkamma  `anantaṃ viññāṇa'nti viññāṇañcāyatanaṃ upasampajja viharāma...pe0...  sabbaso viññāṇañcāyatanaṃ ^a^T1.0392^ea^ samatikkamma `natthi kiñcī'ti  ākiñcaññāyatanaṃ upasampajja viharāma...pe0... sabbaso  ākiñcaññāyatanaṃ samatikkamma ^a^M1.0270^ea^ nevasaññānāsaññāyatanaṃ upasampajja  viharāma. etassa, bhante, vihārassa samatikkamāya etassa vihārassa  paṭippassaddhiyā ayamañño uttarimanussadhammā  alamariyañāṇadassanaviseso adhigato phāsuvihāro''ti. </p>
              <p>[03] 329^b^.^eb^ ``sādhu sādhu, anuruddhā! etassa pana vo,  anuruddhā, vihārassa samatikkamāya etassa vihārassa paṭippassaddhiyā  atthañño uttarimanussadhammā alamariyañāṇadassanaviseso adhigato  phāsuvihāro''ti? ``kiñhi no siyā, bhante! idha mayaṃ, bhante,  yāvadeva ākaṅkhāma sabbaso nevasaññānāsaññāyatanaṃ samatikkamma  saññāvedayitanirodhaṃ upasampajja viharāma, paññāya ca no disvā  āsavā parikkhīṇā. etassa, bhante, vihārassa samatikkamāya  etassa vihārassa paṭippassaddhiyā ayamañño uttarimanussadhammā  alamariyañāṇadassanaviseso adhigato phāsuvihāro. imamhā ca  mayaṃ, bhante, phāsuvihārā aññaṃ phāsuvihāraṃ uttaritaraṃ vā paṇītataraṃ  vā na samanupassāmā''ti. ``sādhu sādhu, anuruddhā! imamhā  phāsuvihārā uttaritaro vā paṇītataro vā phāsuvihāro natthī''ti. </p>
              <p>[03] 330^b^.^eb^ atha kho bhagavā āyasmantañca anuruddhaṃ  āyasmantañca nandiyaṃ āyasmantañca kimilaṃ dhammiyā kathāya  sandassetvā samādapetvā ^a^T1.0393^ea^ samuttejetvā sampahaṃsetvā uṭṭhāyāsanā pakkāmi.  atha kho āyasmā ca anuruddho āyasmā ca nandiyo āyasmā ca  kimilo bhagavantaṃ anusaṃyāyitvā {anusaṃsāvetvā (sī0), anusāvetvā (ṭīkā)} tato paṭinivattitvā āyasmā ca  nandiyo ^a^P1.0210^ea^ āyasmā ca kimilo āyasmantaṃ  anuruddhaṃ etadavocuṃ -- ``kiṃ nu kho mayaṃ āyasmato anuruddhassa  evamārocimha -- `imāsañca imāsañca vihārasamāpattīnaṃ mayaṃ  lābhino'ti, yaṃ no āyasmā anuruddho bhagavato sammukhā yāva  āsavānaṃ khayā pakāsetī''ti? ``na kho me āyasmanto  evamārocesuṃ -- `imāsañca imāsañca vihārasamāpattīnaṃ mayaṃ  lābhino'ti, api ca me āyasmantānaṃ cetasā ceto paricca vidito  -- `imāsañca imāsañca vihārasamāpattīnaṃ ime āyasmanto  lābhino'ti. devatāpi me ^a^M1.0271^ea^ etamatthaṃ ārocesuṃ -- `imāsañca  imāsañca vihārasamāpattīnaṃ ime āyasmanto lābhino'ti. tamenaṃ  bhagavatā pañhābhipuṭṭhena byākata''nti. </p>
              <p>[03] 331^b^.^eb^ atha ^a^V1.0274^ea^ kho dīgho parajano yakkho yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ aṭṭhāsi.  ekamantaṃ ṭhito kho dīgho parajano yakkho bhagavantaṃ etadavoca --  ``lābhā vata, bhante, vajjīnaṃ, suladdhalābhā vajjipajāya, yattha  tathāgato viharati arahaṃ sammāsambuddho, ime ca tayo kulaputtā --  āyasmā ca anuruddho, āyasmā ca nandiyo, āyasmā ca  kimilo''ti. dīghassa parajanassa yakkhassa saddaṃ sutvā bhummā devā  saddamanussāvesuṃ -- `lābhā ^a^T1.0394^ea^ vata, bho, vajjīnaṃ, suladdhalābhā  vajjipajāya, yattha tathāgato viharati arahaṃ sammāsambuddho, ime ca  tayo kulaputtā -- āyasmā ca anuruddho, āyasmā ca nandiyo,  āyasmā ca kimilo'ti. bhummānaṃ devānaṃ saddaṃ sutvā  cātumahārājikā devā...pe0... tāvatiṃsā devā...pe0... yāmā  devā...pe0... tusitā devā...pe0... nimmānaratī devā...pe0...  paranimmitavasavattī devā...pe0... brahmakāyikā devā saddamanussāvesuṃ  -- ``lābhā vata, bho, vajjīnaṃ, suladdhalābhā vajjipajāya, yattha  tathāgato viharati arahaṃ sammāsambuddho, ime ca tayo kulaputtā --  āyasmā ca anuruddho, āyasmā ca nandiyo, āyasmā ca  kimilo''ti. itiha te āyasmanto tena khaṇena (tena layena) {( ) sī0  syā0 pī0 potthakesu natthi} tena  muhuttena yāvabrahmalokā viditā {saṃviditā (ka0)} ahesuṃ. </p>
              <p>[01] ``evametaṃ, dīgha, evametaṃ, dīgha! yasmāpi, dīgha,  kulā ete tayo kulaputtā agārasmā anagāriyaṃ pabbajitā, tañcepi  kulaṃ ete tayo kulaputte pasannacittaṃ anussareyya, tassapāssa kulassa  dīgharattaṃ hitāya sukhāya. yasmāpi, dīgha, kulaparivaṭṭā ete tayo  kulaputtā agārasmā anagāriyaṃ ^a^P1.0211^ea^ pabbajitā, so  cepi kulaparivaṭṭo ete tayo kulaputte pasannacitto anussareyya,  tassapāssa kulaparivaṭṭassa dīgharattaṃ hitāya sukhāya. yasmāpi,  dīgha, gāmā ete tayo kulaputtā agārasmā anagāriyaṃ pabbajitā, so  cepi gāmo ete tayo kulaputte ^a^M1.0272^ea^ pasannacitto anussareyya, tassapāssa  gāmassa ^a^T1.0395^ea^ dīgharattaṃ hitāya sukhāya. yasmāpi, dīgha, nigamā ete tayo  kulaputtā agārasmā anagāriyaṃ pabbajitā, so cepi nigamo ete  tayo kulaputte pasannacitto anussareyya, tassapāssa nigamassa dīgharattaṃ  hitāya sukhāya. yasmāpi, dīgha, nagarā ete tayo kulaputtā  agārasmā anagāriyaṃ pabbajitā, tañcepi nagaraṃ ete tayo kulaputte  pasannacittaṃ anussareyya, tassapāssa nagarassa dīgharattaṃ hitāya sukhāya.  yasmāpi, dīgha, janapadā ete tayo kulaputtā agārasmā anagāriyaṃ  pabbajitā, so cepi janapado ete tayo kulaputte pasannacitto  anussareyya, tassapāssa janapadassa dīgharattaṃ hitāya sukhāya. sabbe  cepi, dīgha, khattiyā ete tayo kulaputte pasannacittā ^a^V1.0275^ea^ anussareyyuṃ,  sabbesānaṃpāssa khattiyānaṃ dīgharattaṃ hitāya sukhāya. sabbe cepi,  dīgha, brāhmaṇā...pe0... sabbe cepi, dīgha, vessā...pe0... sabbe  cepi, dīgha, suddā ete tayo kulaputte pasannacittā anussareyyuṃ,  sabbesānaṃpāssa suddānaṃ dīgharattaṃ hitāya sukhāya. sadevako cepi,  dīgha, loko samārako sabrahmako sassamaṇabrāhmaṇī pajā sadevamanussā  ete tayo kulaputte pasannacittā anussareyya, sadevakassapāssa lokassa  samārakassa sabrahmakassa sassamaṇabrāhmaṇiyā pajāya sadevamanussāya  dīgharattaṃ hitāya sukhāya. passa, dīgha, yāva ete tayo kulaputtā  bahujanahitāya paṭipannā bahujanasukhāya lokānukampāya, atthāya hitāya  sukhāya devamanussāna''nti.</p>
              <p>[03] idamavoca ^a^T1.0396^ea^ bhagavā. attamano dīgho parajano yakkho bhagavato  bhāsitaṃ abhinandīti. </p>
              <p>[06] cūḷagosiṅgasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. mahāgosiṅgasuttaṃ </h3n>
            <h4>
              <h4n> </h4n>
              <p>[03] 332^b^.^eb^ evaṃ ^a^T1.0397^ea^ ^a^V1.0276^ea^ ^a^P1.0212^ea^ me sutaṃ -- ekaṃ  samayaṃ bhagavā gosiṅgasālavanadāye viharati sambahulehi abhiññātehi  abhiññātehi therehi sāvakehi saddhiṃ -- āyasmatā ca sāriputtena  āyasmatā ca mahāmoggallānena āyasmatā ^a^M1.0273^ea^ ca mahākassapena āyasmatā  ca anuruddhena āyasmatā ca revatena āyasmatā ca ānandena, aññehi  ca abhiññātehi abhiññātehi therehi sāvakehi saddhiṃ. atha kho  āyasmā mahāmoggallāno sāyanhasamayaṃ paṭisallānā vuṭṭhito yenāyasmā  mahākassapo tenupasaṅkami; upasaṅkamitvā āyasmantaṃ mahākassapaṃ  etadavoca -- ``āyāmāvuso, kassapa, yenāyasmā sāriputto  tenupasaṅkamissāma dhammassavanāyā''ti. ``evamāvuso''ti kho  āyasmā mahākassapo āyasmato mahāmoggallānassa paccassosi.  atha kho āyasmā ca mahāmoggallāno āyasmā ca mahākassapo  āyasmā ca anuruddho yenāyasmā sāriputto tenupasaṅkamiṃsu  dhammassavanāya. addasā kho āyasmā ānando āyasmantañca  mahāmoggallānaṃ āyasmantañca mahākassapaṃ āyasmantañca anuruddhaṃ  yenāyasmā sāriputto tenupasaṅkamante dhammassavanāya. disvāna  yenāyasmā revato tenupasaṅkami; upasaṅkamitvā āyasmantaṃ revataṃ  etadavoca -- ``upasaṅkamantā kho amū, āvuso {āyasmantāvuso (ka0)} revata, sappurisā  yenāyasmā sāriputto ^a^T1.0398^ea^ tena dhammassavanāya. āyāmāvuso revata,  yenāyasmā sāriputto tenupasaṅkamissāma dhammassavanāyā''ti.  ``evamāvuso''ti kho āyasmā revato āyasmato ānandassa  paccassosi. atha kho āyasmā ca revato āyasmā ca ānando  yenāyasmā sāriputto tenupasaṅkamiṃsu dhammassavanāya. </p>
              <p>[03] 333^b^.^eb^ addasā kho āyasmā sāriputto āyasmantañca  revataṃ āyasmantañca ānandaṃ dūratova āgacchante. disvāna  āyasmantaṃ ānandaṃ etadavoca -- ``etu kho āyasmā ānando!  svāgataṃ āyasmato ānandassa bhagavato upaṭṭhākassa bhagavato  santikāvacarassa! ramaṇīyaṃ, āvuso ānanda, gosiṅgasālavanaṃ,  dosinā ratti, sabbaphāliphullā {sabbapāliphullā (sī0)} sālā, dibbā, maññe, gandhā  sampavanti; kathaṃrūpena, āvuso ānanda, bhikkhunā gosiṅgasālavanaṃ  sobheyyā''ti? ``idhāvuso sāriputta ^a^P1.0213^ea^, bhikkhu  bahussuto hoti sutadharo sutasannicayo. ye te dhammā ādikalyāṇā  majjhekalyāṇā pariyosānakalyāṇā ^a^M1.0274^ea^ sātthā sabyañjanā;   kevalaparipuṇṇaṃ ^a^V1.0277^ea^  parisuddhaṃ brahmacariyaṃ abhivadanti, tathārūpāssa dhammā bahussutā honti,  dhātā {dhatā (sī0 syā0 kaṃ0 pī0)}, vacasā paricitā, manasānupekkhitā, diṭṭhiyā suppaṭividdhā.  so catassannaṃ parisānaṃ dhammaṃ deseti parimaṇḍalehi padabyañjanehi  anuppabandhehi {appabaddhehi (sī0 pī0)} anusayasamugghātāya. evarūpena kho, āvuso  sāriputta, bhikkhunā gosiṅgasālavanaṃ sobheyyā''ti. </p>
              <p>[03] 334^b^.^eb^ evaṃ vutte, āyasmā sāriputto āyasmantaṃ revataṃ  etadavoca ^a^T1.0399^ea^ -- ``byākataṃ kho, āvuso revata, āyasmatā ānandena  yathāsakaṃ paṭibhānaṃ. tattha dāni mayaṃ āyasmantaṃ revataṃ pucchāma --  `ramaṇīyaṃ, āvuso revata, gosiṅgasālavanaṃ, dosinā ratti,  sabbaphāliphullā sālā, dibbā, maññe, gandhā sampavanti; kathaṃrūpena,  āvuso revata, bhikkhunā gosiṅgasālavanaṃ sobheyyā'''ti?  ``idhāvuso sāriputta, bhikkhu paṭisallānārāmo hoti paṭisallānarato,  ajjhattaṃ cetosamathamanuyutto anirākatajjhāno, vipassanāya  samannāgato, brūhetā suññāgārānaṃ. evarūpena kho, āvuso sāriputta,  bhikkhunā gosiṅgasālavanaṃ sobheyyā''ti. </p>
              <p>[03] 335^b^.^eb^ evaṃ vutte, āyasmā sāriputto āyasmantaṃ  anuruddhaṃ etadavoca -- ``byākataṃ kho, āvuso anuruddha, āyasmatā  revatena yathāsakaṃ paṭibhānaṃ. tattha dāni mayaṃ āyasmantaṃ anuruddhaṃ  pucchāma -- `ramaṇīyaṃ, āvuso anuruddha, gosiṅgasālavanaṃ, dosinā  ratti, sabbaphāliphullā sālā, dibbā, maññe, gandhā sampavanti;  kathaṃrūpena, āvuso anuruddha, bhikkhunā gosiṅgasālavanaṃ  sobheyyā'''ti? ``idhāvuso sāriputta, bhikkhu dibbena cakkhunā  visuddhena atikkantamānusakena sahassaṃ lokānaṃ voloketi.  seyyathāpi, āvuso sāriputta, cakkhumā puriso uparipāsādavaragato  sahassaṃ nemimaṇḍalānaṃ volokeyya; evameva kho, āvuso sāriputta,  bhikkhu dibbena cakkhunā visuddhena atikkantamānusakena sahassaṃ  lokānaṃ voloketi. evarūpena kho, āvuso sāriputta, bhikkhunā  gosiṅgasālavanaṃ sobheyyā''ti. </p>
              <p>[03] 336^b^.^eb^ evaṃ ^a^T1.0400^ea^ ^a^M1.0275^ea^ vutte, āyasmā sāriputto āyasmantaṃ  mahākassapaṃ etadavoca -- ``byākataṃ kho, āvuso kassapa,  āyasmatā anuruddhena yathāsakaṃ paṭibhānaṃ. tattha dāni mayaṃ  āyasmantaṃ mahākassapaṃ pucchāma -- `ramaṇīyaṃ, āvuso kassapa,  gosiṅgasālavanaṃ, dosinā ratti, sabbaphāliphullā sālā, dibbā,  maññe, gandhā sampavanti; kathaṃrūpena, āvuso kassapa, bhikkhunā  ^a^P1.0214^ea^ gosiṅgasālavanaṃ sobheyyā'''ti? ``idhāvuso  sāriputta, bhikkhu attanā ca āraññiko ^a^V1.0278^ea^ hoti āraññikattassa ca  vaṇṇavādī, attanā ca piṇḍapātiko hoti piṇḍapātikattassa ca  vaṇṇavādī, attanā ca paṃsukūliko hoti paṃsukūlikattassa ca  vaṇṇavādī, attanā ca tecīvariko hoti tecīvarikattassa ca  vaṇṇavādī, attanā ca appiccho hoti appicchatāya ca vaṇṇavādī,  attanā ca santuṭṭho hoti santuṭṭhiyā ca vaṇṇavādī, attanā ca  pavivitto hoti pavivekassa ca vaṇṇavādī, attanā ca asaṃsaṭṭho hoti  asaṃsaggassa ca vaṇṇavādī, attanā ca āraddhavīriyo hoti  vīriyārambhassa ca vaṇṇavādī, attanā ca sīlasampanno hoti  sīlasampadāya ca vaṇṇavādī, attanā ca samādhisampanno hoti  samādhisampadāya ca vaṇṇavādī, attanā ca paññāsampanno hoti  paññāsampadāya ca vaṇṇavādī, attanā ca vimuttisampanno hoti  vimuttisampadāya ca vaṇṇavādī, attanā ca vimuttiñāṇadassanasampanno  hoti vimuttiñāṇadassanasampadāya ca vaṇṇavādī. evarūpena kho,  āvuso sāriputta ^a^T1.0401^ea^, bhikkhunā gosiṅgasālavanaṃ sobheyyā''ti. </p>
              <p>[03] 337^b^.^eb^ evaṃ vutte, āyasmā sāriputto āyasmantaṃ  mahāmoggallānaṃ etadavoca -- ``byākataṃ kho, āvuso moggallāna,  āyasmatā mahākassapena yathāsakaṃ paṭibhānaṃ. tattha dāni mayaṃ  āyasmantaṃ mahāmoggallānaṃ pucchāma -- `ramaṇīyaṃ, āvuso moggallāna,  gosiṅgasālavanaṃ, dosinā ratti, sabbaphāliphullā sālā, dibbā,  maññe, gandhā sampavanti; kathaṃrūpena, āvuso moggallāna, bhikkhunā  gosiṅgasālavanaṃ sobheyyā'''ti? ``idhāvuso sāriputta, dve bhikkhū  abhidhammakathaṃ kathenti, te aññamaññaṃ pañhaṃ pucchanti, aññamaññassa  pañhaṃ puṭṭhā vissajjenti, no ca saṃsādenti {saṃsārenti (ka0)}, dhammī ca nesaṃ kathā  pavattinī hoti. evarūpena kho, āvuso sāriputta, bhikkhunā  gosiṅgasālavanaṃ sobheyyā''ti. </p>
              <p>[03] 338^b^.^eb^ atha ^a^M1.0276^ea^ kho āyasmā mahāmoggallāno āyasmantaṃ  sāriputtaṃ etadavoca -- ``byākataṃ kho, āvuso sāriputta, amhehi  sabbeheva yathāsakaṃ paṭibhānaṃ. tattha dāni mayaṃ āyasmantaṃ sāriputtaṃ  pucchāma -- `ramaṇīyaṃ, āvuso sāriputta, gosiṅgasālavanaṃ, dosinā  ratti, sabbaphāliphullā sālā, dibbā, maññe, gandhā sampavanti;  kathaṃrūpena, āvuso sāriputta, bhikkhunā gosiṅgasālavanaṃ  sobheyyā'''ti? ``idhāvuso moggallāna, bhikkhu cittaṃ vasaṃ vatteti,  no ca bhikkhu cittassa vasena vattati. so yāya vihārasamāpattiyā  ākaṅkhati ^a^P1.0215^ea^ pubbaṇhasamayaṃ viharituṃ, tāya  vihārasamāpattiyā pubbaṇhasamayaṃ viharati; yāya vihārasamāpattiyā ^a^T1.0402^ea^  ākaṅkhati majjhanhikasamayaṃ {majjhantikasamayaṃ (sī0 syā0 kaṃ0 pī0 ka0)} viharituṃ, tāya vihārasamāpattiyā  majjhanhikasamayaṃ ^a^V1.0279^ea^ viharati; yāya vihārasamāpattiyā ākaṅkhati  sāyanhasamayaṃ viharituṃ, tāya vihārasamāpattiyā sāyanhasamayaṃ viharati.  seyyathāpi, āvuso moggallāna, rañño vā rājamahāmattassa vā  nānārattānaṃ dussānaṃ dussakaraṇḍako pūro assa. so yaññadeva  dussayugaṃ ākaṅkheyya pubbaṇhasamayaṃ pārupituṃ, taṃ tadeva dussayugaṃ  pubbaṇhasamayaṃ pārupeyya; yaññadeva dussayugaṃ ākaṅkheyya  majjhanhikasamayaṃ pārupituṃ, taṃ tadeva dussayugaṃ majjhanhikasamayaṃ  pārupeyya; yaññadeva dussayugaṃ ākaṅkheyya sāyanhasamayaṃ pārupituṃ, taṃ  tadeva dussayugaṃ sāyanhasamayaṃ pārupeyya. evameva kho, āvuso  moggallāna, bhikkhu cittaṃ vasaṃ vatteti, no ca bhikkhu cittassa vasena  vattati. so yāya vihārasamāpattiyā ākaṅkhati pubbaṇhasamayaṃ  viharituṃ, tāya vihārasamāpattiyā pubbaṇhasamayaṃ viharati; yāya  vihārasamāpattiyā ākaṅkhati majjhanhikasamayaṃ viharituṃ, tāya  vihārasamāpattiyā majjhanhikasamayaṃ viharati; yāya vihārasamāpattiyā  ākaṅkhati sāyanhasamayaṃ viharituṃ, tāya vihārasamāpattiyā  sāyanhasamayaṃ viharati. evarūpena kho, āvuso moggallāna,  bhikkhunā gosiṅgasālavanaṃ sobheyyā''ti. </p>
              <p>[03] 339^b^.^eb^ atha kho āyasmā sāriputto te āyasmante  etadavoca -- ``byākataṃ kho, āvuso, amhehi sabbeheva yathāsakaṃ  paṭibhānaṃ. āyāmāvuso, yena bhagavā tenupasaṅkamissāma;  upasaṅkamitvā etamatthaṃ ^a^M1.0277^ea^ bhagavato ^a^T1.0403^ea^ ārocessāma. yathā no bhagavā  byākarissati tathā naṃ dhāressāmā''ti. ``evamāvuso''ti kho te  āyasmanto āyasmato sāriputtassa paccassosuṃ. atha kho te  āyasmanto yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinno kho āyasmā  sāriputto bhagavantaṃ etadavoca --   ``addasaṃ kho ahaṃ, bhante, āyasmantañca revataṃ āyasmantañca  ānandaṃ dūratova āgacchante. disvāna āyasmantaṃ ^a^P1.0216^ea^  ānandaṃ etadavocaṃ -- `etu kho āyasmā ānando!  svāgataṃ āyasmato ānandassa bhagavato upaṭṭhākassa bhagavato  santikāvacarassa! ramaṇīyaṃ, āvuso ānanda, gosiṅgasālavanaṃ,  dosinā ratti, sabbaphāliphullā sālā, dibbā, maññe, gandhā  sampavanti; kathaṃrūpena, āvuso ānanda, bhikkhunā gosiṅgasālavanaṃ  sobheyyā'ti? evaṃ vutte, bhante, āyasmā ānando maṃ etadavoca --  `idhāvuso, sāriputta, bhikkhu bahussuto hoti sutadharo...pe0...  anusayasamugghātāya. evarūpena kho, āvuso sāriputta, bhikkhunā  gosiṅgasālavanaṃ ^a^V1.0280^ea^ sobheyyā'''ti. ``sādhu sādhu, sāriputta! yathā  taṃ ānandova sammā byākaramāno byākareyya. ānando hi,  sāriputta, bahussuto sutadharo sutasannicayo. ye te dhammā  ādikalyāṇā majjhekalyāṇā pariyosānakalyāṇā sātthā sabyañjanā;  kevalaparipuṇṇaṃ parisuddhaṃ ^a^T1.0404^ea^ brahmacariyaṃ abhivadanti, tathārūpāssa dhammā  bahussutā honti, dhātā, vacasā paricitā, manasānupekkhitā, diṭṭhiyā  suppaṭividdhā. so catassannaṃ parisānaṃ dhammaṃ deseti parimaṇḍalehi  padabyañjanehi anuppabandhehi anusayasamugghātāyā''ti. </p>
              <p>[03] 340^b^.^eb^ ``evaṃ vutte, ahaṃ, bhante, āyasmantaṃ revataṃ  etadavocaṃ -- `byākataṃ kho, āvuso revata āyasmatā ānandena  yathāsakaṃ paṭibhānaṃ. tattha dāni mayaṃ āyasmantaṃ revataṃ pucchāma --  ramaṇīyaṃ, āvuso revata, gosiṅgasālavanaṃ, dosinā ratti,  sabbaphāliphullā sālā, dibbā maññe gandhā sampavanti. kathaṃrūpena,  āvuso revata, bhikkhunā gosiṅgasālavanaṃ sobheyyā'ti? evaṃ vutte,  bhante, āyasmā revato maṃ etadavoca -- `idhāvuso sāriputta bhikkhu  paṭisallānārāmo hoti paṭisallānarato ^a^M1.0278^ea^, ajjhattaṃ cetosamathamanuyutto,  anirākatajjhāno, vipassanāya samannāgato, brūhetā suññāgārānaṃ.  evarūpena kho, āvuso sāriputta, bhikkhunā gosiṅgasālavanaṃ  sobheyyā'''ti. ``sādhu sādhu, sāriputta! yathā taṃ revatova sammā  byākaramāno byākareyya. revato hi, sāriputta, paṭisallānārāmo  paṭisallānarato, ajjhattaṃ cetosamathamanuyutto anirākatajjhāno,  vipassanāya samannāgato brūhetā suññāgārāna''nti. </p>
              <p>[03] 341^b^.^eb^ ``evaṃ ^a^P1.0217^ea^ vutte, ahaṃ, bhante,  āyasmantaṃ anuruddhaṃ etadavocaṃ -- `byākataṃ kho āvuso anuruddha  āyasmatā revatena...pe0... kathaṃrūpena, āvuso ^a^T1.0405^ea^ anuruddha, bhikkhunā  gosiṅgasālavanaṃ sobheyyā'ti. evaṃ vutte, bhante, āyasmā anuruddho  maṃ etadavoca -- `idhāvuso sāriputta, bhikkhu dibbena cakkhunā  visuddhena atikkantamānusakena sahassaṃ lokānaṃ voloketi.  seyyathāpi, āvuso sāriputta, cakkhumā puriso...pe0... evarūpena kho  āvuso sāriputta bhikkhunā gosiṅgasālavanaṃ sobheyyā'''ti.  ``sādhu sādhu, sāriputta, yathā taṃ anuruddhova sammā byākaramāno  byākareyya. anuruddho hi, sāriputta, dibbena cakkhunā visuddhena  atikkantamānusakena sahassaṃ lokānaṃ voloketī''ti. </p>
              <p>[03] 342^b^.^eb^ ``evaṃ vutte, ahaṃ, bhante, āyasmantaṃ  mahākassapaṃ etadavocaṃ -- `byākataṃ kho, āvuso ^a^V1.0281^ea^ kassapa āyasmatā  anuruddhena yathāsakaṃ paṭibhānaṃ. tattha dāni mayaṃ āyasmantaṃ  mahākassapaṃ pucchāma...pe0... kathaṃ rūpena kho, āvuso kassapa,  bhikkhunā gosiṅgasālavanaṃ sobheyyā'ti? evaṃ vutte bhante, āyasmā  mahākassapo maṃ etadavoca -- `idhāvuso sāriputta, bhikkhu attanā  ca āraññiko hoti āraññikattassa ca vaṇṇavādī, attanā ca  piṇḍapātiko hoti...pe0... attanā ca paṃsukūliko hoti...pe0...  attanā ca tecīvariko hoti...pe0... attanā ca appiccho  hoti...pe0... attanā ca santuṭṭho hoti...pe0... attanā ca  pavivitto hoti...pe0... attanā ca asaṃsaṭṭho hoti...pe0... attanā  ca āraddhavīriyo hoti...pe0... attanā ca sīlasampanno  hoti...pe0... attanā ca samādhisampanno hoti...pe0... attanā ca  paññāsampanno hoti... attanā ca  vimuttisampanno ^a^T1.0406^ea^ hoti... ^a^M1.0279^ea^ attanā ca  vimuttiñāṇadassanasampanno hoti vimuttiñāṇadassanasampadāya ca  vaṇṇavādī. evarūpena kho, āvuso sāriputta, bhikkhunā  gosiṅgasālavanaṃ sobheyyā'''ti ^a^P1.0218^ea^. ``sādhu  sādhu, sāriputta! yathā taṃ kassapova sammā byākaramāno byākareyya.  kassapo hi, sāriputta, attanā ca āraññiko āraññikattassa ca  vaṇṇavādī, attanā ca piṇḍapātiko piṇḍapātikattassa ca vaṇṇavādī,  attanā ca paṃsukūliko paṃsukūlikattassa ca vaṇṇavādī, attanā ca  tecīvariko tecīvarikattassa ca vaṇṇavādī, attanā ca appiccho  appicchatāya ca vaṇṇavādī, attanā ca santuṭṭho santuṭṭhiyā ca  vaṇṇavādī, attanā ca pavivitto pavivekassa ca vaṇṇavādī, attanā  ca asaṃsaṭṭho asaṃsaggassa ca vaṇṇavādī, attanā ca āraddhavīriyo  vīriyārambhassa ca vaṇṇavādī, attanā ca sīlasampanno sīlasampadāya  ca vaṇṇavādī, attanā ca samādhisampanno samādhisampadāya ca  vaṇṇavādī, attanā ca paññāsampanno paññāsampadāya ca vaṇṇavādī,  attanā ca vimuttisampanno vimuttisampadāya ca vaṇṇavādī, attanā ca  vimuttiñāṇadassanasampanno vimuttiñāṇadassanasampadāya ca  vaṇṇavādī''ti. </p>
              <p>[03] 343^b^.^eb^ ``evaṃ vutte, ahaṃ bhante āyasmantaṃ  mahāmoggallānaṃ etadavocaṃ -- `byākataṃ kho, āvuso moggallāna,  āyasmatā mahākassapena ^a^T1.0407^ea^ yathāsakaṃ paṭibhānaṃ. tattha dāni mayaṃ  āyasmantaṃ mahāmoggallānaṃ pucchāma...pe0... kathaṃrūpena, āvuso  moggallāna, bhikkhunā gosiṅgasālavanaṃ sobheyyā'ti? evaṃ vutte,  bhante, āyasmā mahāmoggallāno maṃ etadavoca -- `idhāvuso  sāriputta, dve bhikkhū abhidhammakathaṃ kathenti. te aññamaññaṃ pañhaṃ  pucchanti, aññamaññassa ^a^V1.0282^ea^ pañhaṃ puṭṭhā vissajjenti, no ca saṃsādenti,  dhammī ca nesaṃ kathā pavattinī hoti. evarūpena kho, āvuso  sāriputta, bhikkhunā gosiṅgasālavanaṃ sobheyyā'''ti. ``sādhu  sādhu, sāriputta, yathā taṃ moggallānova sammā byākaramāno  byākareyya. moggallāno hi, sāriputta, dhammakathiko''ti. </p>
              <p>[03] 344^b^.^eb^ evaṃ vutte, āyasmā mahāmoggallāno bhagavantaṃ  etadavoca -- ``atha khvāhaṃ, bhante, āyasmantaṃ sāriputtaṃ etadavocaṃ  -- `byākataṃ kho, āvuso sāriputta, amhehi sabbeheva yathāsakaṃ  paṭibhānaṃ. tattha dāni ^a^M1.0280^ea^ mayaṃ āyasmantaṃ sāriputtaṃ pucchāma --  ramaṇīyaṃ, āvuso sāriputta, gosiṅgasālavanaṃ, dosinā ratti,  sabbaphāliphullā sālā, dibbā, maññe, gandhā sampavanti. kathaṃrūpena,  āvuso sāriputta, bhikkhunā gosiṅgasālavanaṃ sobheyyā'ti? evaṃ  vutte, bhante, āyasmā sāriputto maṃ etadavoca -- `idhāvuso,  moggallāna, bhikkhu cittaṃ vasaṃ vatteti no ca bhikkhu cittassa vasena  vattati. so yāya vihārasamāpattiyā ākaṅkhati pubbaṇhasamayaṃ  viharituṃ, tāya vihārasamāpattiyā pubbaṇhasamayaṃ ^a^T1.0408^ea^ viharati; yāya  vihārasamāpattiyā ākaṅkhati majjhanhikasamayaṃ viharituṃ, tāya  vihārasamāpattiyā majjhanhikasamayaṃ viharati; yāya  vihārasamāpattiyā ākaṅkhati sāyanhasamayaṃ viharituṃ, tāya  vihārasamāpattiyā sāyanhasamayaṃ viharati. seyyathāpi, āvuso  moggallāna, rañño vā rājamahāmattassa vā nānārattānaṃ dussānaṃ  dussakaraṇḍako pūro assa. so yaññadeva dussayugaṃ ākaṅkheyya  pubbaṇhasamayaṃ pārupituṃ ^a^P1.0219^ea^, taṃ tadeva dussayugaṃ  pubbaṇhasamayaṃ pārupeyya; yaññadeva dussayugaṃ ākaṅkheyya  majjhanhikasamayaṃ pārupituṃ, taṃ tadeva dussayugaṃ majjhanhikasamayaṃ  pārupeyya; yaññadeva dussayugaṃ ākaṅkheyya sāyanhasamayaṃ pārupituṃ, taṃ  tadeva dussayugaṃ sāyanhasamayaṃ pārupeyya. evameva kho, āvuso  moggallāna, bhikkhu cittaṃ vasaṃ vatteti, no ca bhikkhu cittassa vasena  vattati. so yāya vihārasamāpattiyā ākaṅkhati pubbaṇhasamayaṃ  viharituṃ, tāya vihārasamāpattiyā pubbaṇhasamayaṃ viharati; yāya  vihārasamāpattiyā ākaṅkhati majjhanhikasamayaṃ viharituṃ, tāya  vihārasamāpattiyā majjhanhikasamayaṃ viharati; yāya  vihārasamāpattiyā ākaṅkhati sāyanhasamayaṃ viharituṃ, tāya  vihārasamāpattiyā sāyanhasamayaṃ viharati. evarūpena kho, āvuso  moggallāna, bhikkhunā gosiṅgasālavanaṃ sobheyyā'''ti. ``sādhu  sādhu, moggallāna! yathā taṃ sāriputtova sammā byākaramāno  byākareyya. sāriputto hi, moggallāna, cittaṃ vasaṃ vatteti no ca  sāriputto cittassa vasena vattati. so yāya vihārasamāpattiyā ^a^T1.0409^ea^ ^a^V1.0283^ea^   ākaṅkhati pubbaṇhasamayaṃ viharituṃ, tāya vihārasamāpattiyā  pubbaṇhasamayaṃ viharati; yāya vihārasamāpattiyā ākaṅkhati  majjhanhikasamayaṃ viharituṃ, tāya vihārasamāpattiyā majjhanhikasamayaṃ  viharati; yāya vihārasamāpattiyā ākaṅkhati sāyanhasamayaṃ  viharituṃ, tāya vihārasamāpattiyā sāyanhasamayaṃ viharatī''ti. </p>
              <p>[03] 345^b^.^eb^ evaṃ ^a^M1.0281^ea^ vutte, āyasmā sāriputto bhagavantaṃ  etadavoca -- ``kassa nu kho, bhante, subhāsita''nti? ``sabbesaṃ  vo, sāriputta, subhāsitaṃ pariyāyena. api ca mamapi suṇātha  yathārūpena bhikkhunā gosiṅgasālavanaṃ sobheyya. idha, sāriputta,  bhikkhu pacchābhattaṃ piṇḍapātapaṭikkanto nisīdati pallaṅkaṃ ābhujitvā  ujuṃ kāyaṃ paṇidhāya parimukhaṃ satiṃ upaṭṭhapetvā -- `na tāvāhaṃ imaṃ  pallaṅkaṃ bhindissāmi yāva me nānupādāya āsavehi cittaṃ  vimuccissatī'ti. evarūpena kho, sāriputta, bhikkhunā  gosiṅgasālavanaṃ sobheyyā''ti. </p>
              <p>[01] idamavoca bhagavā. attamanā te āyasmanto {te bhikkhū (ka0)} bhagavato  bhāsitaṃ abhinandunti. </p>
              <p>[06] mahāgosiṅgasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. mahāgopālakasuttaṃ </h3n>
            <h4>
              <h4n> </h4n>
              <p>[03] 346^b^.^eb^ evaṃ ^a^T1.0410^ea^ ^a^V1.0284^ea^ ^a^P1.0220^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca --</p>
              <p>[03] ``ekādasahi, bhikkhave, aṅgehi samannāgato gopālako  abhabbo gogaṇaṃ pariharituṃ phātiṃ kātuṃ {phātikattuṃ (sī0 pī0), phātikātuṃ  (syā0 kaṃ0)}. katamehi ekādasahi? idha,  bhikkhave, gopālako na rūpaññū hoti, na lakkhaṇakusalo hoti, na  āsāṭikaṃ hāretā {sāṭetā (sī0 syā0 kaṃ0 pī0)} hoti, na vaṇaṃ paṭicchādetā hoti, na dhūmaṃ kattā  hoti, na titthaṃ jānāti, na pītaṃ jānāti, na vīthiṃ jānāti, na  gocarakusalo hoti anavasesadohī ca hoti. ye te usabhā  gopitaro gopariṇāyakā te na atirekapūjāya pūjetā hoti. imehi  kho, bhikkhave, ekādasahi aṅgehi samannāgato gopālako abhabbo  gogaṇaṃ pariharituṃ phātiṃ kātuṃ. evameva kho, bhikkhave, ekādasahi  dhammehi samannāgato bhikkhu abhabbo imasmiṃ dhammavinaye ^a^M1.0282^ea^ vuddhiṃ  virūḷhiṃ vepullaṃ āpajjituṃ. katamehi ekādasahi? idha, bhikkhave,  bhikkhu na rūpaññū hoti, na lakkhaṇakusalo hoti, na āsāṭikaṃ  hāretā hoti, na vaṇaṃ paṭicchādetā hoti, na dhūmaṃ kattā hoti, na  titthaṃ jānāti, na pītaṃ jānāti, na vīthiṃ jānāti, na  gocarakusalo hoti, anavasesadohī ca hoti. ye te ^a^T1.0411^ea^ bhikkhū therā  rattaññū cirapabbajitā saṅghapitaro saṅghapariṇāyakā te na  atirekapūjāya pūjetā hoti. </p>
              <p>[03] 347^b^.^eb^ ``kathañca, bhikkhave, bhikkhu na rūpaññū hoti?  idha, bhikkhave, bhikkhu yaṃ kiñci rūpaṃ sabbaṃ rūpaṃ `cattāri  mahābhūtāni, catunnañca mahābhūtānaṃ upādāyarūpa'nti yathābhūtaṃ  nappajānāti. evaṃ kho, bhikkhave, bhikkhu na rūpaññū hoti.</p>
              <p>[03] ``kathañca, bhikkhave, bhikkhu na lakkhaṇakusalo hoti?  idha, bhikkhave, bhikkhu `kammalakkhaṇo ^a^V1.0285^ea^ bālo, kammalakkhaṇo  paṇḍito'ti yathābhūtaṃ nappajānāti. evaṃ kho, bhikkhave, bhikkhu na  lakkhaṇakusalo hoti.</p>
              <p>[03] ``kathañca, bhikkhave, bhikkhu na āsāṭikaṃ hāretā hoti?  idha, bhikkhave, bhikkhu uppannaṃ kāmavitakkaṃ adhivāseti, nappajahati na  vinodeti na byantī karoti na anabhāvaṃ gameti. uppannaṃ  byāpādavitakkaṃ...pe0... uppannaṃ vihiṃsāvitakkaṃ...pe0... uppannuppanne  pāpake akusale dhamme adhivāseti, nappajahati ^a^P1.0221^ea^  na vinodeti na byantī karoti na anabhāvaṃ gameti. evaṃ kho,  bhikkhave, bhikkhu na āsāṭikaṃ hāretā hoti.</p>
              <p>[03] ``kathañca, bhikkhave, bhikkhu na vaṇaṃ paṭicchādetā hoti?  idha, bhikkhave, bhikkhu cakkhunā rūpaṃ disvā nimittaggāhī hoti  anubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya na paṭipajjati, na rakkhati ^a^T1.0412^ea^ cakkhundriyaṃ, cakkhundriye na  saṃvaraṃ āpajjati. sotena saddaṃ sutvā...pe0... ghānena gandhaṃ  ghāyitvā...pe0... jivhāya rasaṃ sāyitvā...pe0... kāyena phoṭṭhabbaṃ  phusitvā...pe0... manasā dhammaṃ viññāya nimittaggāhī hoti  anubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya na paṭipajjati, na ^a^M1.0283^ea^ rakkhati manindriyaṃ, manindriye na saṃvaraṃ  āpajjati. evaṃ kho, bhikkhave, bhikkhu na vaṇaṃ paṭicchādetā hoti.</p>
              <p>[03] ``kathañca, bhikkhave, bhikkhu na dhūmaṃ kattā hoti? idha,  bhikkhave, bhikkhu yathāsutaṃ yathāpariyattaṃ dhammaṃ na vitthārena paresaṃ  desetā hoti. evaṃ kho, bhikkhave, bhikkhu na dhūmaṃ kattā hoti.</p>
              <p>[03] ``kathañca, bhikkhave, bhikkhu na titthaṃ jānāti? idha,  bhikkhave, bhikkhu ye te bhikkhū bahussutā āgatāgamā dhammadharā  vinayadharā mātikādharā, te kālena kālaṃ upasaṅkamitvā na  paripucchati, na paripañhati -- `idaṃ, bhante, kathaṃ? imassa ko  attho'ti? tassa te āyasmanto avivaṭañceva na vivaranti,  anuttānīkatañca na uttānī karonti, anekavihitesu ^a^V1.0286^ea^ ca  kaṅkhāṭhānīyesu dhammesu kaṅkhaṃ na paṭivinodenti. evaṃ kho,  bhikkhave, bhikkhu na titthaṃ jānāti.</p>
              <p>[03] ``kathañca, bhikkhave, bhikkhu na pītaṃ jānāti? idha,  bhikkhave, bhikkhu tathāgatappavedite dhammavinaye desiyamāne na labhati  atthavedaṃ, na labhati dhammavedaṃ, na labhati dhammūpasaṃhitaṃ pāmojjaṃ.  evaṃ kho, bhikkhave, bhikkhu na pītaṃ jānāti.</p>
              <p>[03] ``kathañca, bhikkhave, bhikkhu na ^a^T1.0413^ea^ vīthiṃ jānāti? idha,  bhikkhave, bhikkhu ariyaṃ aṭṭhaṅgikaṃ maggaṃ yathābhūtaṃ nappajānāti. evaṃ  kho, bhikkhave, bhikkhu na vīthiṃ jānāti.</p>
              <p>[03] ``kathañca, bhikkhave, bhikkhu na gocarakusalo hoti? idha,  bhikkhave, bhikkhu cattāro satipaṭṭhāne yathābhūtaṃ nappajānāti. evaṃ  kho, bhikkhave ^a^P1.0222^ea^, bhikkhu na gocarakusalo hoti.</p>
              <p>[03] ``kathañca, bhikkhave, bhikkhu anavasesadohī hoti? idha,  bhikkhave, bhikkhuṃ saddhā gahapatikā abhihaṭṭhuṃ pavārenti  cīvarapiṇḍapātasenāsanagilānappaccayabhesajjaparikkhārehi, tatra  bhikkhu mattaṃ na jānāti paṭiggahaṇāya. evaṃ kho, bhikkhave, bhikkhu  anavasesadohī hoti.</p>
              <p>[03] ``kathañca, bhikkhave, bhikkhu ye te bhikkhū therā rattaññū  cirapabbajitā saṅghapitaro saṅghapariṇāyakā te na atirekapūjāya  pūjetā hoti ^a^M1.0284^ea^? idha, bhikkhave, bhikkhu ye te bhikkhū therā rattaññū  cirapabbajitā saṅghapitaro saṅghapariṇāyakā, tesu na mettaṃ kāyakammaṃ  paccupaṭṭhāpeti āvi ceva raho ca; na mettaṃ vacīkammaṃ paccupaṭṭhāpeti  āvi ceva raho ca; na mettaṃ manokammaṃ paccupaṭṭhāpeti āvi ceva raho  ca. evaṃ kho, bhikkhave, bhikkhu ye te bhikkhū therā rattaññū  cirapabbajitā saṅghapitaro saṅghapariṇāyakā te na atirekapūjāya  pūjetā hoti.</p>
              <p>[03] ``imehi kho bhikkhave ekādasahi dhammehi samannāgato bhikkhu  abhabbo imasmiṃ dhammavinaye vuddhiṃ virūḷhiṃ vepullaṃ āpajjituṃ. </p>
              <p>[03] 348^b^.^eb^ ``ekādasahi ^a^V1.0287^ea^, bhikkhave, aṅgehi samannāgato  gopālako bhabbo gogaṇaṃ pariharituṃ phātiṃ kātuṃ. katamehi  ekādasahi? idha, bhikkhave ^a^T1.0414^ea^, gopālako rūpaññū hoti,  lakkhaṇakusalo hoti, āsāṭikaṃ hāretā hoti, vaṇaṃ paṭicchādetā  hoti, dhūmaṃ kattā hoti, titthaṃ jānāti, pītaṃ jānāti, vīthiṃ  jānāti, gocarakusalo hoti, sāvasesadohī ca hoti. ye te  usabhā gopitaro gopariṇāyakā te atirekapūjāya pūjetā hoti.  imehi kho, bhikkhave, ekādasahi aṅgehi samannāgato gopālako  bhabbo gogaṇaṃ pariharituṃ phātiṃ kātuṃ. evameva kho, bhikkhave,  ekādasahi dhammehi samannāgato bhikkhu bhabbo imasmiṃ dhammavinaye  vuddhiṃ virūḷhiṃ vepullaṃ āpajjituṃ. katamehi ekādasahi? idha,  bhikkhave, bhikkhu rūpaññū hoti, lakkhaṇakusalo hoti, āsāṭikaṃ  hāretā hoti, vaṇaṃ paṭicchādetā hoti, dhūmaṃ kattā hoti, titthaṃ  jānāti, pītaṃ jānāti, vīthiṃ jānāti, gocarakusalo hoti,  sāvasesadohī ca hoti. ye te bhikkhū therā rattaññū cirapabbajitā  saṅghapitaro saṅghapariṇāyakā te atirekapūjāya pūjetā hoti. </p>
              <p>[03] 349^b^.^eb^ ``kathañca, bhikkhave, bhikkhu rūpaññū hoti?  idha, bhikkhave, bhikkhu yaṃ kiñci rūpaṃ sabbaṃ rūpaṃ `cattāri  mahābhūtāni ^a^P1.0223^ea^, catunnañca mahābhūtānaṃ  upādāyarūpa'nti yathābhūtaṃ pajānāti. evaṃ kho, bhikkhave, bhikkhu  rūpaññū hoti.</p>
              <p>[03] ``kathañca, bhikkhave, bhikkhu lakkhaṇakusalo hoti? idha,  bhikkhave, bhikkhu kammalakkhaṇo bālo, kammalakkhaṇo paṇḍitoti  yathābhūtaṃ pajānāti. evaṃ kho, bhikkhave, bhikkhu lakkhaṇakusalo  hoti.</p>
              <p>[03] ``kathañca ^a^M1.0285^ea^, bhikkhave, bhikkhu āsāṭikaṃ hāretā hoti? idha,  bhikkhave, bhikkhu uppannaṃ ^a^T1.0415^ea^ kāmavitakkaṃ nādhivāseti, pajahati vinodeti  byantī karoti anabhāvaṃ gameti. uppannaṃ byāpādavitakkaṃ...pe0...  uppannaṃ vihiṃsāvitakkaṃ...pe0... uppannuppanne pāpake akusale dhamme  nādhivāseti, pajahati vinodeti byantī karoti anabhāvaṃ gameti.  evaṃ kho, bhikkhave, bhikkhu āsāṭikaṃ hāretā hoti.</p>
              <p>[03] ``kathañca, bhikkhave, bhikkhu vaṇaṃ paṭicchādetā hoti? idha,  bhikkhave, bhikkhu cakkhunā ^a^V1.0288^ea^ rūpaṃ disvā na nimittaggāhī hoti  nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā...pe0... ghānena gandhaṃ  ghāyitvā...pe0... jivhāya rasaṃ sāyitvā...pe0... kāyena phoṭṭhabbaṃ  phusitvā...pe0... manasā dhammaṃ viññāya na nimittaggāhī hoti  nānubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati manindriyaṃ, manindriye saṃvaraṃ āpajjati.  evaṃ kho, bhikkhave, bhikkhu vaṇaṃ paṭicchādetā hoti.</p>
              <p>[03] ``kathañca, bhikkhave, bhikkhu dhūmaṃ kattā hoti? idha,  bhikkhave, bhikkhu yathāsutaṃ yathāpariyattaṃ dhammaṃ vitthārena paresaṃ desetā  hoti. evaṃ kho, bhikkhave, bhikkhu dhūmaṃ kattā hoti.</p>
              <p>[03] ``kathañca, bhikkhave, bhikkhu titthaṃ jānāti? idha,  bhikkhave, bhikkhu ye te bhikkhū bahussutā āgatāgamā dhammadharā  vinayadharā mātikādharā te kālena kālaṃ ^a^T1.0416^ea^ upasaṅkamitvā paripucchati,  paripañhati -- `idaṃ, bhante, kathaṃ? imassa ko attho'ti? tassa  te āyasmanto avivaṭañceva vivaranti, anuttānīkatañca uttānī  karonti, anekavihitesu ca kaṅkhāṭhānīyesu dhammesu kaṅkhaṃ  paṭivinodenti. evaṃ kho, bhikkhave, bhikkhu titthaṃ jānāti.</p>
              <p>[03] ``kathañca bhikkhave, bhikkhu ^a^P1.0224^ea^ pītaṃ  jānāti? idha, bhikkhave, bhikkhu tathāgatappavedite dhammavinaye  desiyamāne labhati atthavedaṃ, labhati dhammavedaṃ, labhati dhammūpasaṃhitaṃ  pāmojjaṃ. evaṃ kho, bhikkhave, bhikkhu pītaṃ jānāti.</p>
              <p>[03] ``kathañca ^a^M1.0286^ea^, bhikkhave, bhikkhu vīthiṃ jānāti? idha,  bhikkhave, bhikkhu ariyaṃ aṭṭhaṅgikaṃ maggaṃ yathābhūtaṃ pajānāti. evaṃ  kho, bhikkhave, bhikkhu vīthiṃ jānāti.</p>
              <p>[03] ``kathañca, bhikkhave, bhikkhu gocarakusalo hoti? idha,  bhikkhave, bhikkhu cattāro satipaṭṭhāne yathābhūtaṃ pajānāti. evaṃ kho,  bhikkhave, bhikkhu gocarakusalo hoti. </p>
              <p>[01] ``kathañca ^a^V1.0289^ea^ bhikkhave, bhikkhu sāvasesadohī hoti?  idha, bhikkhave, bhikkhuṃ saddhā gahapatikā abhihaṭṭhuṃ pavārenti  cīvarapiṇḍapātasenāsanagilānappaccayabhesajjaparikkhārehi. tatra  bhikkhu mattaṃ jānāti paṭiggahaṇāya. evaṃ kho, bhikkhave, bhikkhu  sāvasesadohī hoti.</p>
              <p>[03] ``kathañca, bhikkhave, bhikkhu ye te bhikkhū therā rattaññū  cirapabbajitā saṅghapitaro saṅghapariṇāyakā, te atirekapūjāya pūjetā  hoti? idha, bhikkhave, bhikkhu ye te bhikkhū therā rattaññū  cirapabbajitā saṅghapitaro saṅghapariṇāyakā tesu mettaṃ kāyakammaṃ  paccupaṭṭhāpeti āvi ceva raho ^a^T1.0417^ea^ ca; mettaṃ vacīkammaṃ paccupaṭṭhāpeti āvi  ceva raho ca; mettaṃ manokammaṃ paccupaṭṭhāpeti āvi ceva raho ca. evaṃ  kho, bhikkhave, bhikkhu ye te bhikkhū therā rattaññū cirapabbajitā  saṅghapitaro saṅghapariṇāyakā te atirekapūjāya pūjetā hoti.</p>
              <p>[03] ``imehi kho, bhikkhave, ekādasahi dhammehi samannāgato  bhikkhu bhabbo imasmiṃ dhammavinaye vuddhiṃ virūḷhiṃ vepullaṃ  āpajjitu''nti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahāgopālakasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. cūḷagopālakasuttaṃ </h3n>
            <h4>
              <h4n> </h4n>
              <p>[03] 350^b^.^eb^ evaṃ ^a^T1.0418^ea^ ^a^V1.0290^ea^ ^a^P1.0225^ea^ me sutaṃ -- ekaṃ  samayaṃ bhagavā vajjīsu viharati ukkacelāyaṃ gaṅgāya nadiyā tīre.  tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca --</p>
              <p>[03] ``bhūtapubbaṃ ^a^M1.0287^ea^, bhikkhave, māgadhako gopālako duppaññajātiko,  vassānaṃ pacchime māse saradasamaye, asamavekkhitvā gaṅgāya nadiyā  orimaṃ tīraṃ, asamavekkhitvā pārimaṃ tīraṃ, atittheneva gāvo  patāresi uttaraṃ tīraṃ suvidehānaṃ. atha kho, bhikkhave, gāvo  majjhegaṅgāya nadiyā sote āmaṇḍaliyaṃ karitvā tattheva anayabyasanaṃ  āpajjiṃsu. taṃ kissa hetu? tathā hi so, bhikkhave, māgadhako  gopālako duppaññajātiko, vassānaṃ pacchime māse saradasamaye,  asamavekkhitvā gaṅgāya nadiyā orimaṃ tīraṃ, asamavekkhitvā pārimaṃ  tīraṃ, atittheneva gāvo patāresi uttaraṃ tīraṃ suvidehānaṃ. evameva  kho, bhikkhave, ye hi keci {ye keci (syā0 kaṃ0)} samaṇā vā brāhmaṇā vā akusalā imassa  lokassa akusalā parassa lokassa, akusalā māradheyyassa akusalā  amāradheyyassa, akusalā maccudheyyassa akusalā amaccudheyyassa, tesaṃ  ye sotabbaṃ saddahātabbaṃ maññissanti, tesaṃ taṃ bhavissati dīgharattaṃ  ahitāya dukkhāya. </p>
              <p>[03] 351^b^.^eb^ ``bhūtapubbaṃ, bhikkhave, māgadhako gopālako  sappaññajātiko, vassānaṃ ^a^T1.0419^ea^ pacchime māse saradasamaye, samavekkhitvā  gaṅgāya nadiyā orimaṃ tīraṃ, samavekkhitvā pārimaṃ tīraṃ, tittheneva  gāvo patāresi uttaraṃ tīraṃ suvidehānaṃ. so paṭhamaṃ patāresi ye te  usabhā gopitaro gopariṇāyakā. te tiriyaṃ gaṅgāya sotaṃ chetvā  sotthinā pāraṃ agamaṃsu. athāpare patāresi balavagāvo dammagāvo.  tepi tiriyaṃ gaṅgāya sotaṃ chetvā sotthinā pāraṃ agamaṃsu. athāpare  patāresi vacchatare vacchatariyo. tepi tiriyaṃ gaṅgāya sotaṃ chetvā  sotthinā pāraṃ agamaṃsu. athāpare patāresi vacchake kisābalake {kisabalake  (sī0 syā0 pī0)}.  tepi tiriyaṃ gaṅgāya sotaṃ chetvā sotthinā pāraṃ agamaṃsu. bhūtapubbaṃ,  bhikkhave, vacchako taruṇako tāvadeva jātako mātugoravakena  vuyhamāno, sopi tiriyaṃ gaṅgāya sotaṃ chetvā sotthinā pāraṃ  agamāsi. taṃ kissa hetu? tathā ^a^V1.0291^ea^ hi so, bhikkhave, māgadhako  gopālako sappaññajātiko ^a^P1.0226^ea^, vassānaṃ pacchime  māse saradasamaye, samavekkhitvā gaṅgāya nadiyā orimaṃ ^a^M1.0288^ea^ tīraṃ,  samavekkhitvā pārimaṃ tīraṃ, tittheneva gāvo patāresi uttaraṃ tīraṃ  suvidehānaṃ. evameva kho, bhikkhave, ye hi keci samaṇā vā  brāhmaṇā vā kusalā imassa lokassa kusalā parassa lokassa,  kusalā māradheyyassa kusalā amāradheyyassa, kusalā maccudheyyassa  kusalā amaccudheyyassa, tesaṃ ye sotabbaṃ saddahātabbaṃ maññissanti,  tesaṃ taṃ bhavissati dīgharattaṃ hitāya sukhāya. </p>
              <p>[03] 352^b^.^eb^ ``seyyathāpi ^a^T1.0420^ea^, bhikkhave, ye te usabhā  gopitaro gopariṇāyakā te tiriyaṃ gaṅgāya sotaṃ chetvā sotthinā  pāraṃ agamaṃsu, evameva kho, bhikkhave, ye te bhikkhū arahanto  khīṇāsavā vusitavanto katakaraṇīyā ohitabhārā anuppattasadatthā  parikkhīṇabhavasaṃyojanā sammadaññā vimuttā, te tiriyaṃ mārassa sotaṃ  chetvā sotthinā pāraṃ gatā.</p>
              <p>[03] ``seyyathāpi te, bhikkhave, balavagāvo dammagāvo tiriyaṃ  gaṅgāya sotaṃ chetvā sotthinā pāraṃ agamaṃsu, evameva kho, bhikkhave,  ye te bhikkhū pañcannaṃ orambhāgiyānaṃ saṃyojanānaṃ parikkhayā  opapātikā tattha parinibbāyino anāvattidhammā tasmā lokā, tepi  tiriyaṃ mārassa sotaṃ chetvā sotthinā pāraṃ gamissanti.</p>
              <p>[03] ``seyyathāpi te, bhikkhave, vacchatarā vacchatariyo tiriyaṃ  gaṅgāya sotaṃ chetvā sotthinā pāraṃ agamaṃsu, evameva kho, bhikkhave,  ye te bhikkhū tiṇṇaṃ saṃyojanānaṃ parikkhayā rāgadosamohānaṃ tanuttā  sakadāgāmino sakiṃdeva imaṃ lokaṃ āgantvā dukkhassantaṃ karissanti,  tepi tiriyaṃ mārassa sotaṃ chetvā sotthinā pāraṃ gamissanti.</p>
              <p>[03] ``seyyathāpi te, bhikkhave, vacchakā kisābalakā tiriyaṃ  gaṅgāya sotaṃ chetvā sotthinā pāraṃ agamaṃsu, evameva kho, bhikkhave,  ye te bhikkhū tiṇṇaṃ saṃyojanānaṃ parikkhayā sotāpannā  avinipātadhammā niyatā sambodhiparāyanā, tepi tiriyaṃ mārassa  sotaṃ chetvā sotthinā pāraṃ gamissanti. </p>
              <p>[01] ``seyyathāpi so, bhikkhave, vacchako taruṇako tāvadeva  jātako mātugoravakena ^a^T1.0421^ea^ vuyhamāno tiriyaṃ ^a^V1.0292^ea^ gaṅgāya sotaṃ chetvā  sotthinā ^a^M1.0289^ea^ pāraṃ agamāsi, evameva kho, bhikkhave, ye te bhikkhū  dhammānusārino saddhānusārino, tepi tiriyaṃ mārassa sotaṃ chetvā  sotthinā pāraṃ gamissanti.</p>
              <p>[03] ``ahaṃ kho pana, bhikkhave, kusalo ^a^P1.0227^ea^  imassa lokassa kusalo parassa lokassa, kusalo māradheyyassa  kusalo amāradheyyassa, kusalo maccudheyyassa kusalo amaccudheyyassa.  tassa mayhaṃ, bhikkhave, ye sotabbaṃ saddahātabbaṃ maññissanti, tesaṃ  taṃ bhavissati dīgharattaṃ hitāya sukhāyā''ti.</p>
              <p>[03] idamavoca bhagavā. idaṃ vatvā sugato athāparaṃ etadavoca  satthā -- </p>
              <p>[21] ``ayaṃ loko paro loko, jānatā suppakāsito. </p>
              <p>[22] yañca mārena sampattaṃ, appattaṃ yañca maccunā.. </p>
              <p>[21] ``sabbaṃ lokaṃ abhiññāya, sambuddhena pajānatā. </p>
              <p>[22] vivaṭaṃ amatadvāraṃ, khemaṃ nibbānapattiyā.. </p>
              <p>[21] ``chinnaṃ pāpimato sotaṃ, viddhastaṃ vinaḷīkataṃ. </p>
              <p>[22] pāmojjabahulā hotha, khemaṃ pattattha {patthetha (syā0 kaṃ0 ka0 aṭṭhakathāyaṃ  saṃvaṇṇetabbapāṭho)} bhikkhavo''ti.. </p>
              <p>[06] cūḷagopālakasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. cūḷasaccakasuttaṃ </h3n>
            <h4>
              <h4n> </h4n>
              <p>[03] 353^b^.^eb^ evaṃ ^a^T1.0422^ea^ ^a^V1.0293^ea^ me sutaṃ -- ekaṃ samayaṃ bhagavā vesāliyaṃ  viharati mahāvane kūṭāgārasālāyaṃ. tena kho pana samayena saccako  nigaṇṭhaputto vesāliyaṃ paṭivasati bhassappavādako paṇḍitavādo  sādhusammato bahujanassa. so vesāliyaṃ parisati evaṃ vācaṃ bhāsati  -- ``nāhaṃ taṃ passāmi samaṇaṃ vā brāhmaṇaṃ vā, saṅghiṃ gaṇiṃ  gaṇācariyaṃ, api arahantaṃ sammāsambuddhaṃ paṭijānamānaṃ, yo mayā  vādena vādaṃ samāraddho na saṅkampeyya na sampakampeyya na sampavedheyya,  yassa na kacchehi sedā mucceyyuṃ. thūṇaṃ cepāhaṃ acetanaṃ vādena vādaṃ  samārabheyyaṃ, sāpi mayā vādena vādaṃ samāraddhā ^a^M1.0290^ea^ saṅkampeyya  sampakampeyya sampavedheyya. ko pana vādo manussabhūtassā''ti?</p>
              <p>[03] atha  kho āyasmā assaji pubbaṇhasamayaṃ nivāsetvā pattacīvaramādāya  vesāliṃ piṇḍāya pāvisi.  addasā kho saccako nigaṇṭhaputto vesāliyaṃ jaṅghāvihāraṃ  anucaṅkamamāno anuvicaramāno ^a^P1.0228^ea^ āyasmantaṃ  assajiṃ dūratova āgacchantaṃ. disvāna yenāyasmā assaji  tenupasaṅkami; upasaṅkamitvā āyasmatā assajinā saddhiṃ sammodi.  sammodanīyaṃ kathaṃ sāraṇīyaṃ vītisāretvā ekamantaṃ aṭṭhāsi.  ekamantaṃ ṭhito kho saccako nigaṇṭhaputto āyasmantaṃ assajiṃ  etadavoca -- ``kathaṃ pana, bho assaji, samaṇo gotamo sāvake  vineti, kathaṃbhāgā ^a^T1.0423^ea^ ca pana samaṇassa gotamassa sāvakesu anusāsanī  bahulā pavattatī''ti? ``evaṃ kho, aggivessana, bhagavā sāvake  vineti, evaṃbhāgā ca pana bhagavato sāvakesu anusāsanī bahulā  pavattati -- `rūpaṃ, bhikkhave, aniccaṃ, vedanā aniccā, saññā  aniccā, saṅkhārā aniccā, viññāṇaṃ aniccaṃ. rūpaṃ, bhikkhave,  anattā, vedanā anattā, saññā anattā, saṅkhārā anattā, viññāṇaṃ  anattā. sabbe saṅkhārā aniccā, sabbe dhammā anattā'ti. evaṃ  kho, aggivessana, bhagavā sāvake vineti, evaṃbhāgā ca pana bhagavato  sāvakesu anusāsanī bahulā pavattatī''ti. ``dussutaṃ vata, bho  assaji, assumha ye mayaṃ evaṃvādiṃ samaṇaṃ gotamaṃ assumha. appeva  nāma mayaṃ kadāci karahaci tena bhotā gotamena saddhiṃ  samāgaccheyyāma ^a^V1.0294^ea^, appeva nāma siyā kocideva kathāsallāpo, appeva  nāma tasmā pāpakā diṭṭhigatā viveceyyāmā''ti. </p>
              <p>[03] 354^b^.^eb^ tena kho pana samayena pañcamattāni  licchavisatāni santhāgāre {sandhāgāre (ka0)} sannipatitāni honti kenacideva  karaṇīyena. atha kho saccako nigaṇṭhaputto yena te licchavī  tenupasaṅkami; upasaṅkamitvā te licchavī etadavoca -- ``abhikkamantu  bhonto licchavī, abhikkamantu bhonto licchavī, ajja me samaṇena  gotamena saddhiṃ kathāsallāpo bhavissati. sace me samaṇo gotamo  tathā patiṭṭhissati yathā ca me {yathāssa me (sī0 pī0)} ñātaññatarena sāvakena assajinā nāma  bhikkhunā patiṭṭhitaṃ, seyyathāpi ^a^T1.0424^ea^ nāma balavā puriso dīghalomikaṃ  eḷakaṃ lomesu gahetvā ākaḍḍheyya parikaḍḍheyya samparikaḍḍheyya ^a^M1.0291^ea^,  evamevāhaṃ samaṇaṃ gotamaṃ vādena vādaṃ ākaḍḍhissāmi parikaḍḍhissāmi  samparikaḍḍhissāmi. seyyathāpi nāma balavā soṇḍikākammakāro  mahantaṃ soṇḍikākiḷañjaṃ gambhīre udakarahade pakkhipitvā kaṇṇe gahetvā  ākaḍḍheyya parikaḍḍheyya samparikaḍḍheyya, evamevāhaṃ samaṇaṃ gotamaṃ  vādena vādaṃ ākaḍḍhissāmi parikaḍḍhissāmi samparikaḍḍhissāmi.  seyyathāpi nāma balavā soṇḍikādhutto vālaṃ ^a^P1.0229^ea^ {thālaṃ (ka0)}  kaṇṇe gahetvā odhuneyya niddhuneyya nipphoṭeyya {nicchādeyya (sī0 pī0 ka0),  nicchoṭeyya (ka0), nippoṭheyya (syā0 kaṃ0)} evamevāhaṃ samaṇaṃ  gotamaṃ vādena vādaṃ odhunissāmi niddhunissāmi nipphoṭessāmi.  seyyathāpi nāma kuñjaro saṭṭhihāyano gambhīraṃ pokkharaṇiṃ ogāhetvā  sāṇadhovikaṃ nāma kīḷitajātaṃ kīḷati, evamevāhaṃ samaṇaṃ gotamaṃ  sāṇadhovikaṃ maññe kīḷitajātaṃ kīḷissāmi. abhikkamantu bhonto  licchavī, abhikkamantu bhonto licchavī, ajja me samaṇena gotamena  saddhiṃ kathāsallāpo bhavissatī''ti. tatrekacce licchavī evamāhaṃsu --  ``kiṃ samaṇo gotamo saccakassa nigaṇṭhaputtassa vādaṃ āropessati,  atha kho saccako nigaṇṭhaputto samaṇassa gotamassa vādaṃ  āropessatī''ti? ekacce licchavī evamāhaṃsu -- ``kiṃ so  bhavamāno saccako nigaṇṭhaputto yo bhagavato vādaṃ āropessati, atha  kho bhagavā saccakassa nigaṇṭhaputtassa vādaṃ āropessatī''ti? atha  kho saccako ^a^T1.0425^ea^ nigaṇṭhaputto pañcamattehi licchavisatehi parivuto yena  mahāvanaṃ kūṭāgārasālā tenupasaṅkami. </p>
              <p>[03] 355^b^.^eb^ tena kho pana samayena sambahulā bhikkhū  abbhokāse caṅkamanti. atha kho saccako nigaṇṭhaputto yena te  bhikkhū tenupasaṅkami; upasaṅkamitvā te bhikkhū etadavoca -- ``kahaṃ  nu kho, bho, etarahi so bhavaṃ gotamo viharati? dassanakāmā hi  mayaṃ taṃ bhavantaṃ gotama''nti ^a^V1.0295^ea^. ``esa, aggivessana, bhagavā mahāvanaṃ  ajjhogāhetvā aññatarasmiṃ rukkhamūle divāvihāraṃ nisinno''ti.  atha kho saccako nigaṇṭhaputto mahatiyā licchaviparisāya saddhiṃ  mahāvanaṃ ajjhogāhetvā yena bhagavā tenupasaṅkami; upasaṅkamitvā  bhagavatā saddhiṃ sammodi. sammodanīyaṃ kathaṃ sāraṇīyaṃ vītisāretvā  ekamantaṃ nisīdi. tepi kho licchavī appekacce bhagavantaṃ  abhivādetvā ekamantaṃ nisīdiṃsu, appekacce bhagavatā ^a^M1.0292^ea^ saddhiṃ  sammodiṃsu, sammodanīyaṃ kathaṃ sāraṇīyaṃ vītisāretvā ekamantaṃ  nisīdiṃsu. appekacce yena bhagavā tenañjaliṃ paṇāmetvā ekamantaṃ  nisīdiṃsu, appekacce bhagavato santike nāmagottaṃ sāvetvā ekamantaṃ  nisīdiṃsu, appekacce tuṇhībhūtā ekamantaṃ nisīdiṃsu. </p>
              <p>[03] 356^b^.^eb^ ekamantaṃ nisinno kho saccako nigaṇṭhaputto  bhagavantaṃ etadavoca -- ``puccheyyāhaṃ bhavantaṃ gotamaṃ kiñcideva desaṃ,  sace me bhavaṃ gotamo okāsaṃ karoti pañhassa veyyākaraṇāyā''ti.  ``puccha, aggivessana ^a^T1.0426^ea^, yadākaṅkhasī''ti ^a^P1.0230^ea^.  ``kathaṃ pana bhavaṃ gotamo sāvake vineti, kathaṃbhāgā ca pana bhoto  gotamassa sāvakesu anusāsanī bahulā pavattatī''ti? ``evaṃ kho  ahaṃ, aggivessana, sāvake vinemi, evaṃbhāgā ca pana me sāvakesu  anusāsanī bahulā pavattati -- `rūpaṃ, bhikkhave, aniccaṃ, vedanā  aniccā, saññā aniccā, saṅkhārā aniccā, viññāṇaṃ aniccaṃ.  rūpaṃ, bhikkhave, anattā, vedanā anattā, saññā anattā, saṅkhārā  anattā, viññāṇaṃ anattā. sabbe saṅkhārā aniccā, sabbe dhammā  anattā'ti. evaṃ kho ahaṃ, aggivessana, sāvake vinemi, evaṃbhāgā  ca pana me sāvakesu anusāsanī bahulā pavattatī''ti.</p>
              <p>[03] ``upamā maṃ, bho gotama, paṭibhātī''ti. ``paṭibhātu taṃ,  aggivessanā''ti bhagavā avoca.</p>
              <p>[03] ``seyyathāpi, bho gotama, ye kecime bījagāmabhūtagāmā vuddhiṃ  virūḷhiṃ vepullaṃ āpajjanti, sabbe te pathaviṃ nissāya pathaviyaṃ  patiṭṭhāya. evamete bījagāmabhūtagāmā vuddhiṃ virūḷhiṃ vepullaṃ  āpajjanti. seyyathāpi vā pana, bho gotama, ye kecime  balakaraṇīyā kammantā karīyanti, sabbe te pathaviṃ nissāya pathaviyaṃ  patiṭṭhāya. evamete balakaraṇīyā kammantā karīyanti. evameva kho,  bho gotama, rūpattāyaṃ purisapuggalo rūpe patiṭṭhāya puññaṃ vā apuññaṃ  vā pasavati, vedanattāyaṃ purisapuggalo vedanāyaṃ patiṭṭhāya puññaṃ vā ^a^V1.0296^ea^   apuññaṃ vā pasavati, saññattāyaṃ purisapuggalo saññāyaṃ patiṭṭhāya puññaṃ  vā apuññaṃ vā pasavati, saṅkhārattāyaṃ purisapuggalo saṅkhāresu ^a^T1.0427^ea^  patiṭṭhāya puññaṃ vā apuññaṃ vā pasavati, viññāṇattāyaṃ purisapuggalo  viññāṇe patiṭṭhāya puññaṃ vā apuññaṃ vā pasavatī''ti.</p>
              <p>[03] ``nanu tvaṃ, aggivessana, evaṃ vadesi -- `rūpaṃ me attā,  vedanā me attā, saññā me attā, saṅkhārā me attā, viññāṇaṃ me  attā'''ti? ``ahañhi, bho gotama ^a^M1.0293^ea^, evaṃ vadāmi -- `rūpaṃ me  attā, vedanā me attā, saññā me attā, saṅkhārā me attā,  viññāṇaṃ me attā'ti, ayañca mahatī janatā''ti.</p>
              <p>[03] ``kiñhi te, aggivessana, mahatī janatā karissati?  iṅgha tvaṃ, aggivessana, sakaññeva vādaṃ nibbeṭhehī''ti. ``ahañhi,  bho gotama, evaṃ vadāmi -- `rūpaṃ me attā, vedanā me attā, saññā  me attā, saṅkhārā me attā, viññāṇaṃ me attā'''ti. </p>
              <p>[03] 357^b^.^eb^ ``tena hi, aggivessana, taññevettha  paṭipucchissāmi, yathā te khameyya tathā naṃ {tathā taṃ (ka0)} byākareyyāsi. taṃ kiṃ  maññasi ^a^P1.0231^ea^, aggivessana, vatteyya rañño  khattiyassa muddhāvasittassa sakasmiṃ vijite vaso -- ghātetāyaṃ vā  ghātetuṃ, jāpetāyaṃ vā jāpetuṃ, pabbājetāyaṃ vā pabbājetuṃ, seyyathāpi  rañño pasenadissa kosalassa, seyyathāpi vā pana rañño māgadhassa  ajātasattussa vedehiputtassā''ti? ``vatteyya, bho gotama, rañño  khattiyassa muddhāvasittassa sakasmiṃ vijite vaso -- ghātetāyaṃ vā  ghātetuṃ, jāpetāyaṃ vā jāpetuṃ, pabbājetāyaṃ vā pabbājetuṃ, seyyathāpi  rañño pasenadissa kosalassa, seyyathāpi vā pana rañño māgadhassa  ajātasattussa vedehiputtassa. imesampi hi, bho gotama, saṅghānaṃ  gaṇānaṃ -- seyyathidaṃ, vajjīnaṃ mallānaṃ -- vattati sakasmiṃ vijite  vaso -- ghātetāyaṃ vā ghātetuṃ, jāpetāyaṃ vā jāpetuṃ, pabbājetāyaṃ vā  pabbājetuṃ. kiṃ pana rañño khattiyassa muddhāvasittassa, seyyathāpi  rañño pasenadissa kosalassa ^a^T1.0428^ea^, seyyathāpi vā pana rañño māgadhassa  ajātasattussa vedehiputtassa? vatteyya, bho gotama, vattituñca  marahatī''ti.</p>
              <p>[03] ``taṃ kiṃ maññasi, aggivessana, yaṃ tvaṃ evaṃ vadesi --  `rūpaṃ me attā'ti, vattati te ^a^V1.0297^ea^ tasmiṃ rūpe vaso -- evaṃ me rūpaṃ  hotu, evaṃ me rūpaṃ mā ahosī''ti? evaṃ vutte, saccako nigaṇṭhaputto  tuṇhī ahosi. dutiyampi kho bhagavā saccakaṃ nigaṇṭhaputtaṃ etadavoca  -- ``taṃ kiṃ maññasi, aggivessana, yaṃ tvaṃ evaṃ vadesi -- `rūpaṃ  me attā'ti, vattati te tasmiṃ rūpe vaso -- evaṃ me rūpaṃ hotu, evaṃ  me rūpaṃ mā ahosī''ti? dutiyampi ^a^M1.0294^ea^ kho saccako nigaṇṭhaputto  tuṇhī ahosi. atha kho bhagavā saccakaṃ nigaṇṭhaputtaṃ etadavoca --  ``byākarohi dāni, aggivessana, na dāni te tuṇhībhāvassa kālo.  yo koci, aggivessana tathāgatena yāvatatiyaṃ sahadhammikaṃ pañhaṃ  puṭṭho na byākaroti, etthevassa sattadhā muddhā phalatī''ti.</p>
              <p>[03] tena kho pana samayena vajirapāṇi yakkho āyasaṃ vajiraṃ  ādāya ādittaṃ sampajjalitaṃ sajotibhūtaṃ saccakassa nigaṇṭhaputtassa  uparivehāsaṃ ṭhito hoti -- `sacāyaṃ ^a^T1.0429^ea^ saccako nigaṇṭhaputto bhagavatā  yāvatatiyaṃ sahadhammikaṃ pañhaṃ puṭṭho na byākarissati etthevassa sattadhā  muddhaṃ phālessāmī'ti. taṃ kho pana vajirapāṇiṃ yakkhaṃ bhagavā ceva  passati saccako ca nigaṇṭhaputto. atha kho saccako nigaṇṭhaputto  bhīto saṃviggo lomahaṭṭhajāto bhagavantaṃyeva ^a^P1.0232^ea^ tāṇaṃ  gavesī bhagavantaṃyeva leṇaṃ gavesī bhagavantaṃyeva saraṇaṃ gavesī bhagavantaṃ  etadavoca -- ``pucchatu maṃ bhavaṃ gotamo, byākarissāmī''ti. </p>
              <p>[03] 358^b^.^eb^ ``taṃ kiṃ maññasi, aggivessana, yaṃ tvaṃ evaṃ  vadesi -- `rūpaṃ me attā'ti, vattati te tasmiṃ rūpe vaso -- evaṃ  me rūpaṃ hotu, evaṃ me rūpaṃ mā ahosī''ti? ``no hidaṃ, bho  gotama''.</p>
              <p>[03] ``manasi karohi, aggivessana; manasi karitvā kho,  aggivessana, byākarohi. na kho te sandhiyati purimena vā  pacchimaṃ pacchimena vā purimaṃ. taṃ kiṃ maññasi, aggivessana, yaṃ  tvaṃ evaṃ vadesi -- `vedanā me attā'ti, vattati te tissaṃ vedanāyaṃ {tāyaṃ  vedanāyaṃ (sī0 syā0)}  vaso -- evaṃ me vedanā hotu, evaṃ me vedanā mā ahosī''ti?  ``no hidaṃ, bho gotama''.</p>
              <p>[03] ``manasi karohi, aggivessana; manasi karitvā kho,  aggivessana, byākarohi. na kho te sandhiyati purimena vā  pacchimaṃ, pacchimena vā purimaṃ. taṃ kiṃ maññasi, aggivessana ^a^V1.0298^ea^, yaṃ  tvaṃ evaṃ vadesi -- `saññā me attā'ti, vattati te tissaṃ saññāyaṃ  vaso -- evaṃ me saññā hotu, evaṃ me saññā mā ahosī''ti?  ``no hidaṃ, bho gotama''.</p>
              <p>[03] ``manasi ^a^M1.0295^ea^ karohi, aggivessana ^a^T1.0430^ea^; manasi karitvā kho,  aggivessana, byākarohi. na kho te sandhiyati purimena vā  pacchimaṃ, pacchimena vā purimaṃ. taṃ kiṃ maññasi, aggivessana, yaṃ  tvaṃ evaṃ vadesi -- `saṅkhārā me attā'ti, vattati te tesu  saṅkhāresu vaso -- evaṃ me saṅkhārā hontu, evaṃ me saṅkhārā mā  ahesu''nti? ``no hidaṃ, bho gotama''.</p>
              <p>[03] ``manasi karohi, aggivessana; manasi karitvā kho,  aggivessana, byākarohi. na kho te sandhiyati purimena vā  pacchimaṃ, pacchimena vā purimaṃ. taṃ kiṃ maññasi, aggivessana, yaṃ  tvaṃ evaṃ vadesi -- `viññāṇaṃ me attā'ti, vattati te tasmiṃ  viññāṇe vaso -- evaṃ me viññāṇaṃ hotu, evaṃ me viññāṇaṃ mā  ahosī''ti? ``no hidaṃ, bho gotama''.</p>
              <p>[03] ``manasi karohi, aggivessana; manasi karitvā kho,  aggivessana, byākarohi. na kho te sandhiyati purimena vā  pacchimaṃ, pacchimena vā purimaṃ. taṃ kiṃ maññasi, aggivessana, rūpaṃ  niccaṃ vā aniccaṃ vā''ti? ``aniccaṃ, bho gotama''. ``yaṃ  panāniccaṃ dukkhaṃ vā taṃ sukhaṃ vā''ti? ``dukkhaṃ, bho gotama''.  ``yaṃ panāniccaṃ dukkhaṃ vipariṇāmadhammaṃ, kallaṃ nu taṃ samanupassituṃ --  `etaṃ mama, esohamasmi, eso ^a^P1.0233^ea^ me attā'''ti?  ``no hidaṃ, bho gotama''.</p>
              <p>[03] ``taṃ kiṃ maññasi, aggivessana, vedanā...pe0...  saññā...pe0... saṅkhārā...pe0... taṃ kiṃ maññasi, aggivessana,  viññāṇaṃ niccaṃ vā aniccaṃ vā''ti? ``aniccaṃ, bho gotama''.  ``yaṃ panāniccaṃ dukkhaṃ vā taṃ sukhaṃ vā''ti? ``dukkhaṃ, bho  gotama''. ``yaṃ panāniccaṃ dukkhaṃ vipariṇāmadhammaṃ, kallaṃ nu taṃ  samanupassituṃ ^a^T1.0431^ea^ -- `etaṃ mama, esohamasmi, eso me attā'''ti?  ``no hidaṃ, bho gotama''.</p>
              <p>[03] ``taṃ kiṃ maññasi, aggivessana, yo nu kho dukkhaṃ allīno  dukkhaṃ upagato dukkhaṃ ajjhosito ^a^V1.0299^ea^, dukkhaṃ `etaṃ mama, esohamasmi,  eso me attā'ti samanupassati, api nu kho so sāmaṃ vā dukkhaṃ  parijāneyya, dukkhaṃ vā parikkhepetvā vihareyyā''ti? ``kiñhi  siyā, bho gotama? no hidaṃ, bho gotamā''ti.</p>
              <p>[03] ``taṃ kiṃ maññasi, aggivessana, nanu tvaṃ evaṃ sante dukkhaṃ  allīno dukkhaṃ upagato dukkhaṃ ajjhosito, dukkhaṃ -- `etaṃ mama,  esohamasmi, eso me attā'ti samanupassasī''ti? ``kiñhi no  siyā, bho gotama? evametaṃ bho gotamā''ti. </p>
              <p>[03] 359^b^.^eb^ ``seyyathāpi ^a^M1.0296^ea^, aggivessana, puriso  sāratthiko sāragavesī sārapariyesanaṃ caramāno tiṇhaṃ kuṭhāriṃ {kudhāriṃ (syā0  kaṃ0 ka0)} ādāya  vanaṃ paviseyya. so tattha passeyya mahantaṃ kadalikkhandhaṃ ujuṃ navaṃ  akukkukajātaṃ {akukkuṭajātaṃ (syā0 kaṃ0)}. tamenaṃ mūle chindeyya, mūle chetvā agge chindeyya,  agge chetvā pattavaṭṭiṃ vinibbhujeyya {vinibbhujjeyya (ka0)}. so tattha pattavaṭṭiṃ  vinibbhujanto pheggumpi nādhigaccheyya, kuto sāraṃ? evameva kho  tvaṃ, aggivessana, mayā sakasmiṃ vāde samanuyuñjiyamāno  samanugāhiyamāno samanubhāsiyamāno ritto tuccho aparaddho.  bhāsitā kho pana te esā, aggivessana, vesāliyaṃ parisati vācā  -- `nāhaṃ taṃ passāmi samaṇaṃ vā brāhmaṇaṃ vā, saṅghiṃ gaṇiṃ  gaṇācariyaṃ, api arahantaṃ sammāsambuddhaṃ paṭijānamānaṃ, yo mayā  vādena vādaṃ samāraddho na saṅkampeyya na sampakampeyya na ^a^T1.0432^ea^ sampavedheyya,  yassa na kacchehi sedā mucceyyuṃ. thūṇaṃ cepāhaṃ acetanaṃ vādena vādaṃ  samārabheyyaṃ sāpi mayā vādena vādaṃ samāraddhā saṅkampeyya sampakampeyya  sampavedheyya. ko pana vādo manussabhūtassā'ti? tuyhaṃ kho pana,  aggivessana, appekaccāni sedaphusitāni nalāṭā muttāni, uttarāsaṅgaṃ  vinibhinditvā bhūmiyaṃ patiṭṭhitāni. mayhaṃ kho pana, aggivessana,  natthi etarahi kāyasmiṃ sedo''ti. iti bhagavā tasmiṃ {tassaṃ (?)} parisati  suvaṇṇavaṇṇaṃ kāyaṃ vivari. evaṃ ^a^P1.0234^ea^ vutte, saccako  nigaṇṭhaputto tuṇhībhūto maṅkubhūto pattakkhandho adhomukho pajjhāyanto  appaṭibhāno nisīdi. </p>
              <p>[03] 360^b^.^eb^ atha kho dummukho licchaviputto saccakaṃ  nigaṇṭhaputtaṃ tuṇhībhūtaṃ maṅkubhūtaṃ pattakkhandhaṃ adhomukhaṃ pajjhāyantaṃ  appaṭibhānaṃ viditvā bhagavantaṃ etadavoca -- ``upamā maṃ, bhagavā,  paṭibhātī''ti. ``paṭibhātu taṃ, dummukhā''ti bhagavā avoca.  ``seyyathāpi, bhante, gāmassa vā nigamassa vā avidūre pokkharaṇī.  tatrāssa kakkaṭako. atha kho, bhante, sambahulā ^a^V1.0300^ea^ kumārakā vā  kumārikā vā tamhā gāmā vā nigamā vā nikkhamitvā yena sā  pokkharaṇī tenupasaṅkameyyuṃ; upasaṅkamitvā taṃ pokkharaṇiṃ ogāhetvā taṃ  kakkaṭakaṃ udakā uddharitvā thale patiṭṭhāpeyyuṃ. yaññadeva hi so,  bhante, kakkaṭako aḷaṃ abhininnāmeyya taṃ tadeva te kumārakā vā  kumārikā vā kaṭṭhena vā kathalena vā sañchindeyyuṃ sambhañjeyyuṃ ^a^M1.0297^ea^   sampalibhañjeyyuṃ. evañhi ^a^T1.0433^ea^ so, bhante, kakkaṭako sabbehi aḷehi  sañchinnehi sambhaggehi sampalibhaggehi abhabbo taṃ pokkharaṇiṃ puna  otarituṃ, seyyathāpi pubbe. evameva kho, bhante, yāni saccakassa  nigaṇṭhaputtassa visūkāyitāni visevitāni vipphanditāni tānipi  sabbāni {vipphanditāni kānici kānici tāni (sī0 syā0 kaṃ0 pī0)}   bhagavatā sañchinnāni sambhaggāni sampalibhaggāni; abhabbo  ca dāni, bhante, saccako nigaṇṭhaputto puna bhagavantaṃ upasaṅkamituṃ  yadidaṃ vādādhippāyo''ti. evaṃ vutte, saccako nigaṇṭhaputto dummukhaṃ  licchaviputtaṃ etadavoca -- ``āgamehi tvaṃ, dummukha, āgamehi tvaṃ,  dummukha ( ) {(mukharosi tvaṃ dummukha) (syā0 kaṃ0)} na mayaṃ tayā   saddhiṃ mantema, idha mayaṃ bhotā gotamena saddhiṃ mantema. </p>
              <p>[03] 361^b^.^eb^ ``tiṭṭhatesā, bho gotama, amhākañceva  aññesañca puthusamaṇabrāhmaṇānaṃ vācā. vilāpaṃ vilapitaṃ maññe.  kittāvatā ca nu kho bhoto gotamassa sāvako sāsanakaro hoti  ovādapatikaro tiṇṇavicikiccho vigatakathaṃkatho vesārajjappatto  aparappaccayo satthusāsane viharatī''ti? ``idha, aggivessana, mama  sāvako yaṃ kiñci rūpaṃ atītānāgatapaccuppannaṃ ajjhattaṃ vā bahiddhā vā  oḷārikaṃ vā sukhumaṃ vā hīnaṃ vā paṇītaṃ vā yaṃ dūre santike vā,  sabbaṃ rūpaṃ `netaṃ mama, nesohamasmi, na meso attā'ti evametaṃ  ^a^P1.0235^ea^ yathābhūtaṃ sammappaññāya passati; yā kāci  vedanā...pe0... yā kāci saññā...pe0... ye keci saṅkhārā...pe0...   yaṃ kiñci  viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā  sukhumaṃ vā hīnaṃ vā paṇītaṃ vā, yaṃ dūre santike vā, sabbaṃ viññāṇaṃ  `netaṃ mama, nesohamasmi, na meso attā'ti evametaṃ yathābhūtaṃ  sammappaññāya passati. ettāvatā kho, aggivessana, mama sāvako  sāsanakaro hoti ovādapatikaro tiṇṇavicikiccho vigatakathaṃkatho  vesārajjappatto aparappaccayo satthusāsane viharatī''ti.</p>
              <p>[03] ``kittāvatā ^a^V1.0301^ea^ pana, bho gotama, bhikkhu arahaṃ hoti khīṇāsavo  vusitavā katakaraṇīyo ohitabhāro anuppattasadattho  parikkhīṇabhavasaṃyojano sammadaññā vimutto''ti? ``idha,  aggivessana, bhikkhu yaṃ kiñci rūpaṃ atītānāgatapaccuppannaṃ ajjhattaṃ  vā bahiddhā vā oḷārikaṃ vā sukhumaṃ vā hīnaṃ vā paṇītaṃ vā yaṃ dūre  santike vā sabbaṃ rūpaṃ `netaṃ mama, nesohamasmi, na ^a^M1.0298^ea^ meso attā'ti  evametaṃ yathābhūtaṃ sammappaññāya disvā anupādā vimutto hoti; yā  kāci vedanā...pe0... yā kāci saññā...pe0... ye keci saṅkhārā...pe0...   yaṃ kiñci  viññāṇaṃ atītānāgatapaccuppannaṃ ajjhattaṃ vā bahiddhā vā oḷārikaṃ vā  sukhumaṃ vā hīnaṃ vā ^a^T1.0434^ea^ paṇītaṃ vā yaṃ dūre santike vā sabbaṃ viññāṇaṃ  `netaṃ mama, nesohamasmi, na meso attā'ti evametaṃ yathābhūtaṃ  sammappaññāya disvā anupādā vimutto hoti. ettāvatā kho,  aggivessana, bhikkhu arahaṃ hoti khīṇāsavo vusitavā katakaraṇīyo  ohitabhāro anuppattasadattho parikkhīṇabhavasaṃyojano sammadaññā  vimutto. evaṃ vimuttacitto kho, aggivessana, bhikkhu tīhi  anuttariyehi samannāgato ^a^T1.0435^ea^ hoti -- dassanānuttariyena,  paṭipadānuttariyena, vimuttānuttariyena. evaṃ vimuttacitto kho,  aggivessana, bhikkhu tathāgataññeva sakkaroti garuṃ karoti māneti  pūjeti -- buddho so bhagavā bodhāya dhammaṃ deseti, danto so bhagavā  damathāya dhammaṃ deseti, santo so bhagavā samathāya dhammaṃ deseti,  tiṇṇo so bhagavā taraṇāya dhammaṃ deseti, parinibbuto so bhagavā  parinibbānāya dhammaṃ desetī''ti. </p>
              <p>[03] 362^b^.^eb^ evaṃ vutte, saccako nigaṇṭhaputto bhagavantaṃ  etadavoca ^a^P1.0236^ea^ -- ``mayameva, bho gotama, dhaṃsī, mayaṃ  pagabbā, ye mayaṃ bhavantaṃ gotamaṃ vādena vādaṃ āsādetabbaṃ amaññimha.  siyā hi, bho gotama, hatthiṃ pabhinnaṃ āsajja purisassa sotthibhāvo,  na tveva bhavantaṃ gotamaṃ āsajja siyā purisassa sotthibhāvo.  siyā hi, bho gotama, pajjalitaṃ {jalantaṃ (sī0 pī0)} aggikkhandhaṃ āsajja purisassa  sotthibhāvo ^a^V1.0302^ea^, na tveva bhavantaṃ gotamaṃ āsajja siyā purisassa  sotthibhāvo. siyā hi, bho gotama, āsīvisaṃ ghoravisaṃ āsajja  purisassa sotthibhāvo, na tveva bhavantaṃ gotamaṃ āsajja siyā  purisassa sotthibhāvo. mayameva, bho gotama, dhaṃsī, mayaṃ pagabbā,  ye mayaṃ bhavantaṃ gotamaṃ vādena vādaṃ āsādetabbaṃ amaññimha.  adhivāsetu {adhivāsetu ca (pī0 ka0)} me bhavaṃ gotamo svātanāya bhattaṃ saddhiṃ bhikkhusaṅghenā''ti.  adhivāsesi bhagavā tuṇhībhāvena. </p>
              <p>[03] 363^b^.^eb^ atha kho saccako nigaṇṭhaputto bhagavato  adhivāsanaṃ viditvā te licchavī āmantesi -- ``suṇantu me  bhonto licchavī, samaṇo ^a^M1.0299^ea^ me gotamo nimantito svātanāya saddhiṃ  ^a^T1.0436^ea^ bhikkhusaṅghena. tena me abhihareyyātha yamassa patirūpaṃ  maññeyyāthā''ti. atha kho te licchavī tassā rattiyā accayena  saccakassa nigaṇṭhaputtassa pañcamattāni thālipākasatāni bhattābhihāraṃ  abhihariṃsu. atha kho nigaṇṭhaputto sake ārāme paṇītaṃ khādanīyaṃ  bhojanīyaṃ paṭiyādāpetvā bhagavato kālaṃ ārocāpesi -- ``kālo,  bho gotama, niṭṭhitaṃ bhatta''nti. atha kho bhagavā pubbaṇhasamayaṃ  nivāsetvā pattacīvaramādāya yena saccakassa nigaṇṭhaputtassa ārāmo  tenupasaṅkami; upasaṅkamitvā paññatte āsane nisīdi saddhiṃ  bhikkhusaṅghena. atha kho saccako nigaṇṭhaputto buddhappamukhaṃ  bhikkhusaṅghaṃ paṇītena khādanīyena bhojanīyena sahatthā santappesi  sampavāresi. atha kho saccako nigaṇṭhaputto bhagavantaṃ bhuttāviṃ  onītapattapāṇiṃ aññataraṃ nīcaṃ āsanaṃ gahetvā ekamantaṃ nisīdi.  ekamantaṃ nisinno kho saccako nigaṇṭhaputto bhagavantaṃ etadavoca --  ``yamidaṃ, bho gotama, dāne puññañca puññamahī ca taṃ dāyakānaṃ  sukhāya hotū''ti. ``yaṃ kho, aggivessana, tādisaṃ dakkhiṇeyyaṃ  āgamma avītarāgaṃ avītadosaṃ avītamohaṃ, taṃ ^a^P1.0237^ea^  dāyakānaṃ bhavissati. yaṃ kho, aggivessana, mādisaṃ dakkhiṇeyyaṃ  āgamma vītarāgaṃ vītadosaṃ vītamohaṃ, taṃ tuyhaṃ bhavissatī''ti. </p>
              <p>[06] cūḷasaccakasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. mahāsaccakasuttaṃ </h3n>
            <h4>
              <h4n> </h4n>
              <p>[03] 364^b^.^eb^ evaṃ ^a^T1.0437^ea^ ^a^V1.0303^ea^ me sutaṃ -- ekaṃ samayaṃ bhagavā vesāliyaṃ  viharati mahāvane kūṭāgārasālāyaṃ. tena kho pana samayena bhagavā  pubbaṇhasamayaṃ sunivattho hoti pattacīvaramādāya vesāliṃ piṇḍāya  pavisitukāmo {pubbaṇhasamayaṃ nivāsetvā pattacīvaramādāya... pavisitukāmo  hoti (sī0)}. atha kho saccako nigaṇṭhaputto jaṅghāvihāraṃ  anucaṅkamamāno anuvicaramāno yena mahāvanaṃ kūṭāgārasālā  tenupasaṅkami. addasā kho āyasmā ānando saccakaṃ nigaṇṭhaputtaṃ  dūratova āgacchantaṃ. disvāna bhagavantaṃ etadavoca -- ``ayaṃ, bhante,  saccako ^a^M1.0300^ea^ nigaṇṭhaputto āgacchati bhassappavādako paṇḍitavādo  sādhusammato bahujanassa. eso kho, bhante, avaṇṇakāmo buddhassa,  avaṇṇakāmo dhammassa, avaṇṇakāmo saṅghassa. sādhu, bhante, bhagavā  muhuttaṃ nisīdatu anukampaṃ upādāyā''ti. nisīdi bhagavā paññatte  āsane. atha kho saccako nigaṇṭhaputto yena bhagavā tenupasaṅkami;  upasaṅkamitvā bhagavatā saddhiṃ sammodi, sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho saccako  nigaṇṭhaputto bhagavantaṃ etadavoca -- </p>
              <p>[03] 365^b^.^eb^ ``santi, bho gotama, eke samaṇabrāhmaṇā  kāyabhāvanānuyogamanuyuttā viharanti, no cittabhāvanaṃ. phusanti hi  te, bho gotama, sārīrikaṃ dukkhaṃ vedanaṃ. bhūtapubbaṃ, bho gotama,  sārīrikāya dukkhāya vedanāya phuṭṭhassa sato ūrukkhambhopi nāma  bhavissati, hadayampi nāma ^a^T1.0438^ea^ phalissati, uṇhampi lohitaṃ mukhato  uggamissati, ummādampi pāpuṇissati {pāpuṇissanti (syā0 kaṃ0)} cittakkhepaṃ. tassa kho etaṃ,  bho gotama, kāyanvayaṃ cittaṃ hoti, kāyassa vasena vattati. taṃ  kissa hetu? abhāvitattā ^a^P1.0238^ea^ cittassa.  santi pana, bho gotama, eke samaṇabrāhmaṇā  cittabhāvanānuyogamanuyuttā viharanti, no kāyabhāvanaṃ. phusanti hi  te, bho gotama, cetasikaṃ dukkhaṃ vedanaṃ. bhūtapubbaṃ, bho gotama,  cetasikāya dukkhāya vedanāya phuṭṭhassa sato ūrukkhambhopi nāma  bhavissati, hadayampi nāma phalissati, uṇhampi lohitaṃ mukhato  uggamissati, ummādampi pāpuṇissati cittakkhepaṃ. tassa kho  eso, bho gotama, cittanvayo kāyo hoti, cittassa vasena vattati.  taṃ kissa hetu? abhāvitattā kāyassa ^a^V1.0304^ea^. tassa mayhaṃ, bho  gotama, evaṃ hoti -- `addhā bhoto gotamassa sāvakā  cittabhāvanānuyogamanuyuttā viharanti, no kāyabhāvana'''nti. </p>
              <p>[03] 366^b^.^eb^ ``kinti pana te, aggivessana, kāyabhāvanā  sutā''ti? ``seyyathidaṃ -- nando vaccho, kiso saṃkicco,  makkhali gosālo -- etehi, bho gotama, acelakā muttācārā  hatthāpalekhanā naehibhaddantikā natiṭṭhabhaddantikā {naehibhadantikā, natiṭṭhabhadantikā  (sī0 syā0 kaṃ0 pī0 ka0)} na abhihaṭaṃ na  uddissakataṃ na nimantanaṃ sādiyanti, te na kumbhimukhā ^a^M1.0301^ea^   paṭiggaṇhanti na kaḷopimukhā paṭiggaṇhanti na eḷakamantaraṃ na  daṇḍamantaraṃ na musalamantaraṃ na dvinnaṃ bhuñjamānānaṃ na gabbhiniyā na  pāyamānāya na purisantaragatāya na saṅkittīsu na yattha sā upaṭṭhito  hoti na yattha makkhikā saṇḍasaṇḍacārinī ^a^T1.0439^ea^, na macchaṃ na maṃsaṃ na  suraṃ na merayaṃ na thusodakaṃ pivanti. te ekāgārikā vā honti  ekālopikā, dvāgārikā vā honti dvālopikā...pe0... sattāgārikā  vā honti sattālopikā. ekissāpi dattiyā yāpenti, dvīhipi  dattīhi yāpenti...pe0... sattahipi dattīhi yāpenti. ekāhikampi  āhāraṃ āhārenti, dvīhikampi āhāraṃ āhārenti...pe0...  sattāhikampi āhāraṃ āhārenti. iti evarūpaṃ addhamāsikampi  pariyāyabhattabhojanānuyogamanuyuttā viharantī''ti.</p>
              <p>[03] ``kiṃ pana te, aggivessana, tāvatakeneva yāpentī''ti?  ``no hidaṃ, bho gotama. appekadā, bho gotama, uḷārāni  uḷārāni khādanīyāni khādanti, uḷārāni uḷārāni bhojanāni  bhuñjanti, uḷārāni uḷārāni sāyanīyāni sāyanti, uḷārāni  uḷārāni pānāni pivanti. te imaṃ kāyaṃ balaṃ gāhenti nāma,  brūhenti nāma, medenti nāmā''ti.</p>
              <p>[03] ``yaṃ kho te, aggivessana, purimaṃ pahāya pacchā upacinanti,  evaṃ imassa kāyassa ācayāpacayo hoti. kinti pana te,  aggivessana, cittabhāvanā sutā''ti? cittabhāvanāya kho ^a^P1.0239^ea^  saccako nigaṇṭhaputto bhagavatā puṭṭho samāno na sampāyāsi. </p>
              <p>[03] 367^b^.^eb^ atha kho bhagavā saccakaṃ nigaṇṭhaputtaṃ etadavoca  -- ``yāpi kho te esā, aggivessana, purimā kāyabhāvanā bhāsitā  sāpi ariyassa vinaye no dhammikā kāyabhāvanā. kāyabhāvanampi {kāyabhāvanaṃ  hi (sī0 pī0 ka0)}  kho tvaṃ, aggivessana, na aññāsi, kuto pana tvaṃ cittabhāvanaṃ ^a^V1.0305^ea^   jānissasi ^a^T1.0440^ea^? api ca, aggivessana, yathā abhāvitakāyo ca hoti  abhāvitacitto ca, bhāvitakāyo ca hoti bhāvitacitto ca. taṃ  suṇāhi, sādhukaṃ manasi karohi, bhāsissāmī''ti. ``evaṃ, bho''ti  kho saccako nigaṇṭhaputto bhagavato paccassosi. bhagavā etadavoca -- </p>
              <p>[03] 368^b^.^eb^ ``kathañca ^a^M1.0302^ea^, aggivessana, abhāvitakāyo ca hoti  abhāvitacitto ca? idha, aggivessana, assutavato puthujjanassa  uppajjati sukhā vedanā. so sukhāya vedanāya phuṭṭho samāno  sukhasārāgī ca hoti sukhasārāgitañca āpajjati. tassa sā sukhā  vedanā nirujjhati. sukhāya vedanāya nirodhā uppajjati dukkhā  vedanā. so dukkhāya vedanāya phuṭṭho samāno socati kilamati  paridevati urattāḷiṃ kandati sammohaṃ āpajjati. tassa kho esā,  aggivessana, uppannāpi sukhā vedanā cittaṃ pariyādāya tiṭṭhati  abhāvitattā kāyassa, uppannāpi dukkhā vedanā cittaṃ pariyādāya  tiṭṭhati abhāvitattā cittassa. yassa kassaci, aggivessana, evaṃ  ubhatopakkhaṃ uppannāpi sukhā vedanā cittaṃ pariyādāya tiṭṭhati  abhāvitattā kāyassa, uppannāpi dukkhā vedanā cittaṃ pariyādāya  tiṭṭhati abhāvitattā cittassa, evaṃ kho, aggivessana, abhāvitakāyo  ca hoti abhāvitacitto ca. </p>
              <p>[03] 369^b^.^eb^ ``kathañca, aggivessana, bhāvitakāyo ca  hoti bhāvitacitto ca? idha, aggivessana, sutavato  ariyasāvakassa uppajjati sukhā vedanā. so sukhāya vedanāya phuṭṭho  samāno na sukhasārāgī ^a^T1.0441^ea^ ca hoti, na sukhasārāgitañca āpajjati.  tassa sā sukhā vedanā nirujjhati. sukhāya vedanāya nirodhā  uppajjati dukkhā vedanā. so dukkhāya vedanāya phuṭṭho samāno na  socati na kilamati na paridevati na urattāḷiṃ kandati na sammohaṃ  āpajjati. tassa kho esā, aggivessana, uppannāpi sukhā vedanā  cittaṃ na pariyādāya tiṭṭhati bhāvitattā kāyassa, uppannāpi dukkhā  vedanā cittaṃ na pariyādāya tiṭṭhati bhāvitattā cittassa. yassa  kassaci, aggivessana, evaṃ ubhatopakkhaṃ uppannāpi sukhā vedanā cittaṃ  ^a^P1.0240^ea^ na pariyādāya tiṭṭhati bhāvitattā kāyassa,  uppannāpi dukkhā vedanā cittaṃ na pariyādāya tiṭṭhati bhāvitattā  cittassa. evaṃ kho, aggivessana, bhāvitakāyo ca hoti  bhāvitacitto cā''ti. </p>
              <p>[03] 370^b^.^eb^ ``evaṃ pasanno ahaṃ bhoto gotamassa! bhavañhi  gotamo bhāvitakāyo ca hoti bhāvitacitto cā''ti ^a^V1.0306^ea^. ``addhā kho  te ayaṃ, aggivessana, āsajja upanīya vācā bhāsitā, api ca te  ahaṃ byākarissāmi ^a^M1.0303^ea^. yato kho ahaṃ, aggivessana, kesamassuṃ  ohāretvā kāsāyāni vatthāni acchādetvā agārasmā anagāriyaṃ  pabbajito, taṃ vata me uppannā vā sukhā vedanā cittaṃ pariyādāya  ṭhassati, uppannā vā dukkhā vedanā cittaṃ pariyādāya ṭhassatīti netaṃ  ṭhānaṃ {netaṃ khoṭhānaṃ (sī0 pī0)} vijjatī''ti.</p>
              <p>[03] ``na hi nūna {na hanūna (sī0 syā0 kaṃ0 pī0)} bhoto gotamassa uppajjati tathārūpā sukhā  vedanā yathārūpā uppannā sukhā vedanā cittaṃ pariyādāya tiṭṭheyya; na  hi nūna bhoto gotamassa uppajjati ^a^T1.0442^ea^ tathārūpā dukkhā vedanā yathārūpā  uppannā dukkhā vedanā cittaṃ pariyādāya tiṭṭheyyā''ti. </p>
              <p>[03] 371^b^.^eb^ ``kiñhi no siyā, aggivessana? idha me,  aggivessana, pubbeva sambodhā anabhisambuddhassa bodhisattasseva sato  etadahosi -- `sambādho gharāvāso rajāpatho, abbhokāso pabbajjā.  nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ  saṅkhalikhitaṃ brahmacariyaṃ carituṃ. yaṃnūnāhaṃ kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajeyya'nti.  so kho ahaṃ, aggivessana, aparena samayena daharova samāno,  susukāḷakeso bhadrena yobbanena samannāgato paṭhamena vayasā,  akāmakānaṃ mātāpitūnaṃ assumukhānaṃ rudantānaṃ, kesamassuṃ ohāretvā  kāsāyāni vatthāni acchādetvā agārasmā anagāriyaṃ pabbajiṃ. so  evaṃ pabbajito samāno kiṃkusalagavesī anuttaraṃ santivarapadaṃ  pariyesamāno yena āḷāro kālāmo tenupasaṅkamiṃ; upasaṅkamitvā  āḷāraṃ kālāmaṃ etadavocaṃ -- `icchāmahaṃ, āvuso kālāma, imasmiṃ  dhammavinaye brahmacariyaṃ caritu'nti. evaṃ vutte, aggivessana, āḷāro  kālāmo maṃ etadavoca -- `viharatāyasmā, tādiso ayaṃ dhammo yattha  viññū puriso nacirasseva sakaṃ ācariyakaṃ sayaṃ abhiññā  sacchikatvā upasampajja vihareyyā'ti. so kho ahaṃ, aggivessana,  nacirasseva khippameva taṃ dhammaṃ pariyāpuṇiṃ. so kho ahaṃ,  aggivessana, tāvatakeneva oṭṭhapahatamattena lapitalāpanamattena  ñāṇavādañca ^a^T1.0443^ea^ vadāmi theravādañca, `jānāmi passāmī'ti ca  paṭijānāmi, ahañceva aññe ca. tassa mayhaṃ, aggivessana,  etadahosi -- `na kho āḷāro kālāmo imaṃ dhammaṃ kevalaṃ  saddhāmattakena sayaṃ abhiññā ^a^M1.0304^ea^ sacchikatvā upasampajja viharāmīti  pavedeti, addhā āḷāro kālāmo imaṃ dhammaṃ jānaṃ passaṃ viharatī'''ti.</p>
              <p>[03] ``atha khvāhaṃ, aggivessana, yena āḷāro kālāmo  tenupasaṅkamiṃ; upasaṅkamitvā āḷāraṃ ^a^V1.0307^ea^ kālāmaṃ etadavocaṃ --  `kittāvatā no, āvuso kālāma, imaṃ dhammaṃ sayaṃ abhiññā  sacchikatvā upasampajja viharāmīti pavedesī'ti? evaṃ vutte,  aggivessana, āḷāro kālāmo ākiñcaññāyatanaṃ pavedesi. tassa  mayhaṃ, aggivessana, etadahosi -- `na kho āḷārasseva kālāmassa  atthi saddhā, mayhaṃpatthi saddhā; na kho āḷārasseva kālāmassa atthi  vīriyaṃ, mayhaṃpatthi vīriyaṃ; na kho āḷārasseva kālāmassa atthi  sati, mayhaṃpatthi sati; na kho āḷārasseva kālāmassa atthi  samādhi, mayhaṃpatthi samādhi; na kho āḷārasseva kālāmassa atthi  paññā, mayhaṃpatthi paññā; yaṃnūnāhaṃ yaṃ dhammaṃ āḷāro kālāmo sayaṃ  abhiññā sacchikatvā upasampajja viharāmīti pavedeti tassa dhammassa  sacchikiriyāya padaheyya'nti. so kho ahaṃ, aggivessana,  nacirasseva khippameva taṃ dhammaṃ sayaṃ abhiññā sacchikatvā upasampajja  vihāsiṃ. </p>
              <p>[01] ``atha khvāhaṃ, aggivessana, yena āḷāro kālāmo  tenupasaṅkamiṃ; upasaṅkamitvā āḷāraṃ kālāmaṃ etadavocaṃ -- `ettāvatā  no, āvuso kālāma ^a^T1.0444^ea^, imaṃ dhammaṃ sayaṃ abhiññā sacchikatvā  upasampajja pavedesī'ti? `ettāvatā kho ahaṃ, āvuso, imaṃ dhammaṃ  sayaṃ abhiññā sacchikatvā upasampajja pavedemī'ti. `ahampi kho,  āvuso, ettāvatā imaṃ dhammaṃ sayaṃ abhiññā sacchikatvā upasampajja  viharāmī'ti. `lābhā no, āvuso, suladdhaṃ no, āvuso, ye mayaṃ  āyasmantaṃ tādisaṃ sabrahmacāriṃ passāma. iti yāhaṃ dhammaṃ sayaṃ  abhiññā sacchikatvā upasampajja pavedemi taṃ tvaṃ dhammaṃ sayaṃ abhiññā  sacchikatvā upasampajja viharasi; yaṃ tvaṃ dhammaṃ sayaṃ abhiññā  sacchikatvā upasampajja viharasi tamahaṃ dhammaṃ sayaṃ abhiññā  sacchikatvā upasampajja pavedemi. iti yāhaṃ dhammaṃ jānāmi taṃ tvaṃ  dhammaṃ jānāsi; yaṃ tvaṃ dhammaṃ jānāsi tamahaṃ dhammaṃ jānāmi. iti  yādiso ahaṃ tādiso tuvaṃ, yādiso tuvaṃ tādiso ahaṃ. ehi  dāni, āvuso, ubhova santā imaṃ gaṇaṃ pariharāmā'ti. iti ^a^M1.0305^ea^ kho,  aggivessana, āḷāro kālāmo ācariyo me samāno (attano) {( ) natthi  (sī0 pī0)}  antevāsiṃ maṃ samānaṃ attanā samasamaṃ ṭhapesi, uḷārāya ca maṃ pūjāya  pūjesi. tassa mayhaṃ, aggivessana, etadahosi -- `nāyaṃ dhammo  nibbidāya na virāgāya na nirodhāya na upasamāya na abhiññāya na  sambodhāya na nibbānāya saṃvattati, yāvadeva  ākiñcaññāyatanūpapattiyā'ti. so kho ahaṃ, aggivessana, taṃ dhammaṃ  analaṅkaritvā tasmā dhammā nibbijja apakkamiṃ. </p>
              <p>[03] 372^b^.^eb^ ``so kho ahaṃ, aggivessana, kiṃkusalagavesī  anuttaraṃ santivarapadaṃ ^a^T1.0445^ea^ pariyesamāno ^a^V1.0308^ea^ yena udako rāmaputto tenupasaṅkamiṃ;  upasaṅkamitvā udakaṃ rāmaputtaṃ etadavocaṃ -- `icchāmahaṃ, āvuso {passa  ma0 ni0 1.278 pāsarāsisutte}  imasmiṃ dhammavinaye brahmacariyaṃ caritu'nti. evaṃ vutte, aggivessana,  udako rāmaputto maṃ etadavoca -- `viharatāyasmā, tādiso ayaṃ  dhammo yattha viññū puriso nacirasseva sakaṃ ācariyakaṃ sayaṃ  abhiññā sacchikatvā upasampajja vihareyyā'ti. so kho ahaṃ,  aggivessana, nacirasseva khippameva taṃ dhammaṃ pariyāpuṇiṃ. so kho  ahaṃ, aggivessana, tāvatakeneva oṭṭhapahatamattena lapitalāpanamattena  ñāṇavādañca vadāmi theravādañca, `jānāmi passāmī'ti ca  paṭijānāmi, ahañceva aññe ca. tassa mayhaṃ, aggivessana,  etadahosi -- `na kho rāmo imaṃ dhammaṃ kevalaṃ saddhāmattakena sayaṃ  abhiññā sacchikatvā upasampajja viharāmīti pavedesi. addhā rāmo  imaṃ dhammaṃ jānaṃ passaṃ vihāsī'ti. atha khvāhaṃ, aggivessana, yena  udako rāmaputto tenupasaṅkamiṃ; upasaṅkamitvā udakaṃ rāmaputtaṃ etadavocaṃ  -- `kittāvatā no, āvuso rāmo, imaṃ dhammaṃ sayaṃ abhiññā  sacchikatvā upasampajja viharāmīti pavedesī'ti? evaṃ vutte,  aggivessana, udako rāmaputto nevasaññānāsaññāyatanaṃ pavedesi.  tassa mayhaṃ, aggivessana, etadahosi -- `na kho rāmasseva ahosi  saddhā, mayhaṃpatthi saddhā; na kho rāmasseva ahosi vīriyaṃ, mayhaṃpatthi  vīriyaṃ; na kho rāmasseva ahosi sati, mayhaṃpatthi sati; na kho  rāmasseva ahosi samādhi, mayhaṃpatthi ^a^T1.0446^ea^ samādhi; na kho rāmasseva  ahosi paññā, mayhaṃpatthi paññā; yaṃnūnāhaṃ yaṃ dhammaṃ rāmo sayaṃ  abhiññā sacchikatvā upasampajja viharāmīti pavedesi tassa dhammassa  sacchikiriyāya ^a^M1.0306^ea^ padaheyya'nti. so kho ahaṃ, aggivessana,  nacirasseva khippameva taṃ dhammaṃ sayaṃ abhiññā sacchikatvā upasampajja  vihāsiṃ.</p>
              <p>[03] ``atha khvāhaṃ, aggivessana, yena udako rāmaputto  tenupasaṅkamiṃ; upasaṅkamitvā udakaṃ rāmaputtaṃ etadavocaṃ -- `ettāvatā  no, āvuso, rāmo imaṃ dhammaṃ sayaṃ abhiññā sacchikatvā upasampajja  pavedesī'ti? `ettāvatā kho, āvuso, rāmo imaṃ dhammaṃ sayaṃ  abhiññā sacchikatvā upasampajja pavedesī'ti. `ahampi kho,  āvuso, ettāvatā imaṃ dhammaṃ sayaṃ abhiññā sacchikatvā upasampajja  viharāmī'ti. `lābhā no, āvuso, suladdhaṃ no, āvuso, ye mayaṃ  āyasmantaṃ tādisaṃ sabrahmacāriṃ passāma. iti yaṃ dhammaṃ rāmo sayaṃ  abhiññā sacchikatvā upasampajja pavedesi, taṃ tvaṃ dhammaṃ sayaṃ abhiññā  sacchikatvā upasampajja viharasi; yaṃ tvaṃ dhammaṃ sayaṃ abhiññā  sacchikatvā upasampajja viharasi, taṃ dhammaṃ rāmo sayaṃ abhiññā  sacchikatvā upasampajja pavedesi. iti yaṃ dhammaṃ rāmo abhiññāsi  taṃ tvaṃ dhammaṃ jānāsi; yaṃ tvaṃ dhammaṃ jānāsi taṃ dhammaṃ rāmo  abhiññāsi. iti ^a^V1.0309^ea^ yādiso rāmo ahosi tādiso tuvaṃ; yādiso  tuvaṃ tādiso rāmo ahosi. ehi dāni, āvuso, tuvaṃ imaṃ gaṇaṃ  pariharā'ti. iti kho, aggivessana, udako ^a^T1.0447^ea^ rāmaputto sabrahmacārī  me samāno ācariyaṭṭhāne ca maṃ ṭhapesi, uḷārāya ca maṃ pūjāya pūjesi.  tassa mayhaṃ, aggivessana, etadahosi -- `nāyaṃ dhammo nibbidāya  na virāgāya na nirodhāya na upasamāya na abhiññāya na sambodhāya  na nibbānāya saṃvattati, yāvadeva nevasaññānāsaññāyatanūpapattiyā'ti.  so kho ahaṃ, aggivessana, taṃ dhammaṃ analaṅkaritvā tasmā dhammā  nibbijja apakkamiṃ. </p>
              <p>[03] 373^b^.^eb^ ``so kho ahaṃ, aggivessana, kiṃkusalagavesī  anuttaraṃ santivarapadaṃ pariyesamāno magadhesu anupubbena cārikaṃ  caramāno yena uruvelā senānigamo tadavasariṃ. tatthaddasaṃ ramaṇīyaṃ  bhūmibhāgaṃ, pāsādikañca vanasaṇḍaṃ, nadiñca sandantiṃ setakaṃ supatitthaṃ  ramaṇīyaṃ, samantā ca gocaragāmaṃ. tassa mayhaṃ, aggivessana,  etadahosi -- `ramaṇīyo vata, bho, bhūmibhāgo, pāsādiko ca  vanasaṇḍo, nadī ca sandati setakā supatitthā ramaṇīyā, samantā ca  gocaragāmo. alaṃ vatidaṃ kulaputtassa padhānatthikassa ^a^M1.0307^ea^ padhānāyā'ti.  so kho ahaṃ, aggivessana, tattheva nisīdiṃ `alamidaṃ  padhānāyā'ti. </p>
              <p>[03] 374^b^.^eb^ ``apissumaṃ, aggivessana, tisso upamā  paṭibhaṃsu anacchariyā pubbe assutapubbā. seyyathāpi, aggivessana,  allaṃ kaṭṭhaṃ sasnehaṃ udake nikkhittaṃ. atha puriso āgaccheyya  uttarāraṇiṃ ādāya -- `aggiṃ abhinibbattessāmi, tejo  pātukarissāmī'ti. taṃ kiṃ maññasi, aggivessana, api nu so  puriso amuṃ allaṃ kaṭṭhaṃ sasnehaṃ, udake nikkhittaṃ ^a^T1.0448^ea^, uttarāraṇiṃ ādāya  abhimanthento aggiṃ abhinibbatteyya, tejo pātukareyyā''ti? ``no  hidaṃ, bho gotama''. ``taṃ kissa hetu''? ``aduñhi, bho gotama,  allaṃ kaṭṭhaṃ sasnehaṃ, tañca pana udake ^a^P1.0241^ea^ nikkhittaṃ.  yāvadeva ca pana so puriso kilamathassa vighātassa bhāgī assā''ti.  ``evameva kho, aggivessana, ye hi keci samaṇā vā brāhmaṇā vā  kāyena ceva cittena ca kāmehi avūpakaṭṭhā viharanti, yo ca nesaṃ  kāmesu kāmacchando kāmasneho kāmamucchā kāmapipāsā kāmapariḷāho,  so ca ajjhattaṃ na suppahīno hoti, na suppaṭippassaddho, opakkamikā  cepi te bhonto samaṇabrāhmaṇā dukkhā tibbā kharā kaṭukā vedanā  vedayanti, abhabbāva te ñāṇāya dassanāya anuttarāya sambodhāya.  no cepi te bhonto ^a^V1.0310^ea^ samaṇabrāhmaṇā opakkamikā dukkhā tibbā kharā  kaṭukā vedanā vedayanti, abhabbāva te ñāṇāya dassanāya anuttarāya  sambodhāya. ayaṃ kho maṃ, aggivessana, paṭhamā upamā paṭibhāsi  anacchariyā pubbe assutapubbā. </p>
              <p>[03] 375^b^.^eb^ ``aparāpi kho maṃ, aggivessana, dutiyā  upamā paṭibhāsi anacchariyā pubbe assutapubbā. seyyathāpi,  aggivessana, allaṃ kaṭṭhaṃ sasnehaṃ, ārakā udakā thale nikkhittaṃ.  atha puriso āgaccheyya uttarāraṇiṃ ādāya -- `aggiṃ  abhinibbattessāmi, tejo pātukarissāmī'ti. taṃ kiṃ maññasi,  aggivessana, api nu so puriso amuṃ allaṃ kaṭṭhaṃ sasnehaṃ, ārakā  udakā thale nikkhittaṃ, uttarāraṇiṃ ādāya ^a^T1.0449^ea^ abhimanthento aggiṃ  abhinibbatteyya tejo pātukareyyā''ti? ``no hidaṃ, bho gotama''.  ``taṃ kissa hetu''? ``aduñhi, bho gotama, allaṃ kaṭṭhaṃ sasnehaṃ,  kiñcāpi ārakā udakā thale nikkhittaṃ. yāvadeva ca pana so  puriso kilamathassa vighātassa ^a^M1.0308^ea^ bhāgī assāti. evameva kho,  aggivessana, ye hi keci samaṇā vā brāhmaṇā vā kāyena ceva  cittena ca kāmehi vūpakaṭṭhā viharanti, yo ca nesaṃ kāmesu  kāmacchando kāmasneho kāmamucchā kāmapipāsā kāmapariḷāho so ca  ajjhattaṃ na suppahīno hoti, na suppaṭippassaddho, opakkamikā cepi  te bhonto samaṇabrāhmaṇā dukkhā tibbā kharā kaṭukā vedanā  vedayanti, abhabbāva te ñāṇāya dassanāya anuttarāya sambodhāya.  no cepi te bhonto samaṇabrāhmaṇā opakkamikā dukkhā tibbā kharā  kaṭukā vedanā vedayanti, abhabbāva te ñāṇāya dassanāya anuttarāya  sambodhāya. ayaṃ kho maṃ, aggivessana, dutiyā upamā paṭibhāsi  anacchariyā pubbe assutapubbā''. </p>
              <p>[03] 376^b^.^eb^ ``aparāpi kho maṃ, aggivessana, tatiyā  upamā paṭibhāsi anacchariyā ^a^P1.0242^ea^ pubbe assutapubbā.  seyyathāpi, aggivessana, sukkhaṃ kaṭṭhaṃ koḷāpaṃ, ārakā udakā thale  nikkhittaṃ. atha puriso āgaccheyya uttarāraṇiṃ ādāya -- `aggiṃ  abhinibbattessāmi, tejo pātukarissāmī'ti. taṃ kiṃ maññasi,  aggivessana, api nu so puriso amuṃ sukkhaṃ kaṭṭhaṃ koḷāpaṃ, ārakā  udakā thale nikkhittaṃ, uttarāraṇiṃ ādāya ^a^T1.0450^ea^ abhimanthento aggiṃ  abhinibbatteyya, tejo pātukareyyā''ti? ``evaṃ, bho gotama''.  ``taṃ kissa hetu''? ``aduñhi, bho gotama, sukkhaṃ kaṭṭhaṃ koḷāpaṃ,  tañca pana ārakā udakā thale nikkhitta''nti ^a^V1.0311^ea^. ``evameva kho,  aggivessana, ye hi keci samaṇā vā brāhmaṇā vā kāyena ceva  cittena ca kāmehi vūpakaṭṭhā viharanti, yo ca nesaṃ kāmesu  kāmacchando kāmasneho kāmamucchā kāmapipāsā kāmapariḷāho, so ca  ajjhattaṃ suppahīno hoti suppaṭippassaddho, opakkamikā cepi te  bhonto samaṇabrāhmaṇā dukkhā tibbā kharā kaṭukā vedanā vedayanti,  bhabbāva te ñāṇāya dassanāya anuttarāya sambodhāya. no cepi te  bhonto samaṇabrāhmaṇā opakkamikā dukkhā tibbā kharā kaṭukā vedanā  vedayanti, bhabbāva te ñāṇāya dassanāya anuttarāya sambodhāya. ayaṃ  kho maṃ, aggivessana, tatiyā upamā paṭibhāsi anacchariyā pubbe  assutapubbā. imā kho maṃ, aggivessana, tisso upamā paṭibhaṃsu  anacchariyā pubbe assutapubbā.'' </p>
              <p>[03] 377^b^.^eb^ ``tassa ^a^M1.0309^ea^ mayhaṃ, aggivessana, etadahosi --  `yaṃnūnāhaṃ dantebhi dantamādhāya {passa ma0 ni0 1.221 vitakkasaṇṭhānasutte}, jivhāya  tāluṃ āhacca, cetasā cittaṃ  abhiniggaṇheyyaṃ abhinippīḷeyyaṃ abhisantāpeyya'nti. so kho ahaṃ,  aggivessana, dantebhi dantamādhāya, jivhāya tāluṃ āhacca, cetasā  cittaṃ abhiniggaṇhāmi abhinippīḷemi abhisantāpemi. tassa mayhaṃ,  aggivessana, dantebhi dantamādhāya jivhāya tāluṃ āhacca cetasā cittaṃ  abhiniggaṇhato abhinippīḷayato ^a^T1.0451^ea^ abhisantāpayato kacchehi sedā  muccanti. seyyathāpi, aggivessana, balavā puriso dubbalataraṃ purisaṃ  sīse vā gahetvā khandhe vā gahetvā abhiniggaṇheyya abhinippīḷeyya  abhisantāpeyya, evameva kho me, aggivessana, dantebhi dantamādhāya,  jivhāya tāluṃ āhacca, cetasā cittaṃ abhiniggaṇhato abhinippīḷayato  abhisantāpayato kacchehi sedā muccanti. āraddhaṃ kho pana me,  aggivessana, vīriyaṃ hoti asallīnaṃ, upaṭṭhitā sati asammuṭṭhā,  sāraddho ca pana me kāyo ^a^P1.0243^ea^ hoti appaṭippassaddho  teneva dukkhappadhānena padhānābhitunnassa sato. evarūpāpi kho me,  aggivessana, uppannā dukkhā vedanā cittaṃ na pariyādāya tiṭṭhati. </p>
              <p>[03] 378^b^.^eb^ ``tassa mayhaṃ, aggivessana, etadahosi --  `yaṃnūnāhaṃ appāṇakaṃyeva jhānaṃ jhāyeyya'nti. so kho ahaṃ,  aggivessana, mukhato ca nāsato ca assāsapassāse uparundhiṃ.  tassa mayhaṃ, aggivessana, mukhato ca nāsato ca assāsapassāsesu  uparuddhesu kaṇṇasotehi vātānaṃ nikkhamantānaṃ adhimatto saddo hoti.  seyyathāpi nāma kammāragaggariyā dhamamānāya adhimatto saddo  hoti, evameva kho me, aggivessana, mukhato ca nāsato ca  assāsapassāsesu ^a^V1.0312^ea^ uparuddhesu kaṇṇasotehi vātānaṃ nikkhamantānaṃ  adhimatto saddo hoti. āraddhaṃ kho pana me, aggivessana, vīriyaṃ  hoti asallīnaṃ upaṭṭhitā sati asammuṭṭhā. sāraddho ca pana me ^a^T1.0452^ea^ kāyo  hoti appaṭippassaddho teneva dukkhappadhānena padhānābhitunnassa sato.  evarūpāpi kho me, aggivessana, uppannā dukkhā vedanā cittaṃ na  pariyādāya tiṭṭhati.</p>
              <p>[03] ``tassa mayhaṃ, aggivessana, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, aggivessana,  mukhato ca nāsato ca kaṇṇato ^a^M1.0310^ea^ ca assāsapassāse uparundhiṃ. tassa  mayhaṃ, aggivessana, mukhato ca nāsato ca kaṇṇato ca  assāsapassāsesu uparuddhesu adhimattā vātā muddhani ūhananti {ūhanti (sī0),  ohananti (syā0 kaṃ0), uhananti (ka0)}.  seyyathāpi, aggivessana, balavā puriso tiṇhena sikharena muddhani  abhimattheyya {muddhānaṃ abhimantheyya (sī0 pī0), muddhānaṃ abhimattheyya (syā0  kaṃ0)}, evameva kho me, aggivessana, mukhato ca nāsato ca  kaṇṇato ca assāsapassāsesu uparuddhesu adhimattā vātā muddhani  ūhananti. āraddhaṃ kho pana me, aggivessana, vīriyaṃ hoti  asallīnaṃ upaṭṭhitā sati asammuṭṭhā. sāraddho ca pana me kāyo hoti  appaṭippassaddho teneva dukkhappadhānena padhānābhitunnassa sato.  evarūpāpi kho me, aggivessana, uppannā dukkhā vedanā cittaṃ na  pariyādāya tiṭṭhati.</p>
              <p>[03] ``tassa mayhaṃ, aggivessana, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, aggivessana,  mukhato ca nāsato ca kaṇṇato ca assāsapassāse uparundhiṃ. tassa  mayhaṃ, aggivessana, mukhato ca nāsato ca kaṇṇato ca  assāsapassāsesu ^a^T1.0453^ea^ uparuddhesu adhimattā sīse sīsavedanā honti.  seyyathāpi, aggivessana, balavā puriso daḷhena ^a^P1.0244^ea^  varattakkhaṇḍena {varattakabandhanena (sī0)} sīse sīsaveṭhaṃ dadeyya, evameva kho me,  aggivessana, mukhato ca nāsato ca kaṇṇato ca assāsapassāsesu  uparuddhesu adhimattā sīse sīsavedanā honti. āraddhaṃ kho pana me,  aggivessana, vīriyaṃ hoti asallīnaṃ upaṭṭhitā sati asammuṭṭhā.  sāraddho ca pana me kāyo hoti appaṭippassaddho teneva dukkhappadhānena  padhānābhitunnassa sato. evarūpāpi kho me, aggivessana, uppannā  dukkhā vedanā cittaṃ na pariyādāya tiṭṭhati.</p>
              <p>[03] ``tassa mayhaṃ, aggivessana, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, aggivessana,  mukhato ca nāsato ca kaṇṇato ca assāsapassāse uparundhiṃ. tassa  mayhaṃ, aggivessana, mukhato ca nāsato ca kaṇṇato ca  assāsapassāsesu uparuddhesu adhimattā ^a^V1.0313^ea^ vātā kucchiṃ parikantanti.  seyyathāpi, aggivessana, dakkho goghātako vā goghātakantevāsī vā  tiṇhena ^a^M1.0311^ea^ govikantanena kucchiṃ parikanteyya, evameva kho me,  aggivessana, mukhato ca nāsato ca kaṇṇato ca assāsapassāsesu  uparuddhesu adhimattā vātā kucchiṃ parikantanti. āraddhaṃ kho pana me,  aggivessana, vīriyaṃ hoti asallīnaṃ upaṭṭhitā sati asammuṭṭhā.  sāraddho ca pana me kāyo hoti appaṭippassaddho teneva dukkhappadhānena   ^a^T1.0454^ea^ padhānābhitunnassa sato. evarūpāpi kho me, aggivessana, uppannā  dukkhā vedanā cittaṃ na pariyādāya tiṭṭhati.</p>
              <p>[03] ``tassa mayhaṃ, aggivessana, etadahosi -- `yaṃnūnāhaṃ  appāṇakaṃyeva jhānaṃ jhāyeyya'nti. so kho ahaṃ, aggivessana,  mukhato ca nāsato ca kaṇṇato ca assāsapassāse uparundhiṃ. tassa  mayhaṃ, aggivessana, mukhato ca nāsato ca kaṇṇato ca  assāsapassāsesu uparuddhesu adhimatto kāyasmiṃ ḍāho hoti.  seyyathāpi, aggivessana, dve balavanto purisā dubbalataraṃ purisaṃ  nānābāhāsu gahetvā aṅgārakāsuyā santāpeyyuṃ samparitāpeyyuṃ, evameva  kho me, aggivessana, mukhato ca nāsato ca kaṇṇato ca  assāsapassāsesu uparuddhesu adhimatto kāyasmiṃ ḍāho hoti. āraddhaṃ  kho pana me, aggivessana, vīriyaṃ hoti asallīnaṃ upaṭṭhitā sati  asammuṭṭhā. sāraddho ca pana me kāyo hoti appaṭippassaddho teneva  dukkhappadhānena padhānābhitunnassa sato. evarūpāpi kho me,  aggivessana, uppannā dukkhā vedanā cittaṃ na pariyādāya tiṭṭhati.  apissu maṃ, aggivessana, devatā ^a^P1.0245^ea^ disvā  evamāhaṃsu -- `kālaṅkato samaṇo gotamo'ti. ekaccā devatā  evamāhaṃsu -- `na kālaṅkato samaṇo gotamo, api ca  kālaṅkarotī'ti. ekaccā devatā evamāhaṃsu -- `na kālaṅkato  samaṇo gotamo, napi kālaṅkaroti, arahaṃ samaṇo gotamo,  vihārotveva so {vihārotveveso (sī0)} arahato evarūpo hotī'ti  {vihārotveveso arahato''ti (?)}. </p>
              <p>[03] 379^b^.^eb^ ``tassa ^a^T1.0455^ea^ mayhaṃ, aggivessana, etadahosi --  `yaṃnūnāhaṃ sabbaso āhārupacchedāya paṭipajjeyya'nti. atha kho maṃ,  aggivessana, devatā upasaṅkamitvā ^a^M1.0312^ea^ etadavocuṃ -- `mā kho tvaṃ,  mārisa, sabbaso āhārupacchedāya paṭipajji. sace kho tvaṃ, mārisa,  sabbaso āhārupacchedāya paṭipajjissasi, tassa te mayaṃ dibbaṃ ojaṃ  lomakūpehi ajjhohāressāma {ajjhoharissāma (syā0 kaṃ0 pī0 ka0)}, tāya   tvaṃ yāpessasī'ti. tassa mayhaṃ,  aggivessana, etadahosi -- `ahañceva kho pana sabbaso ajajjitaṃ {ajaddhukaṃ  (sī0 pī0), jaddhukaṃ (syā0 kaṃ0)}  paṭijāneyyaṃ, imā ca me devatā dibbaṃ ojaṃ lomakūpehi  ajjhohāreyyuṃ {ajjhohareyyuṃ (syā0 kaṃ0 pī0 ka0)}, tāya ^a^V1.0314^ea^ cāhaṃ yāpeyyaṃ, taṃ mamassa musā'ti. so kho  ahaṃ, aggivessana, tā devatā paccācikkhāmi, `hala'nti vadāmi. </p>
              <p>[03] 380^b^.^eb^ ``tassa mayhaṃ, aggivessana, etadahosi --  `yaṃnūnāhaṃ thokaṃ thokaṃ āhāraṃ āhāreyyaṃ, pasataṃ pasataṃ, yadi vā  muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā  hareṇukayūsa'nti. so kho ahaṃ, aggivessana, thokaṃ thokaṃ āhāraṃ  āhāresiṃ, pasataṃ pasataṃ, yadi vā muggayūsaṃ, yadi vā kulatthayūsaṃ,  yadi vā kaḷāyayūsaṃ, yadi vā hareṇukayūsaṃ. tassa mayhaṃ,  aggivessana, thokaṃ thokaṃ āhāraṃ āhārayato, pasataṃ pasataṃ, yadi vā  muggayūsaṃ, yadi vā kulatthayūsaṃ, yadi vā kaḷāyayūsaṃ, yadi vā  hareṇukayūsaṃ, adhimattakasimānaṃ patto kāyo hoti. seyyathāpi nāma  āsītikapabbāni vā kāḷapabbāni vā, evamevassu ^a^T1.0456^ea^ me aṅgapaccaṅgāni  bhavanti tāyevappāhāratāya. seyyathāpi nāma oṭṭhapadaṃ, evamevassu me  ānisadaṃ hoti tāyevappāhāratāya. seyyathāpi nāma vaṭṭanāvaḷī,  evamevassu me piṭṭhikaṇṭako uṇṇatāvanato hoti tāyevappāhāratāya.  seyyathāpi nāma jarasālāya gopāṇasiyo oluggaviluggā bhavanti,  evamevassu me phāsuḷiyo oluggaviluggā bhavanti tāyevappāhāratāya.  seyyathāpi nāma gambhīre udapāne udakatārakā gambhīragatā  okkhāyikā dissanti, evamevassu me akkhikūpesu akkhitārakā  gambhīragatā okkhāyikā dissanti tāyevappāhāratāya. seyyathāpi  nāma tittakālābu ^a^P1.0246^ea^ āmakacchinno vātātapena  saṃphuṭito hoti sammilāto, evamevassu me sīsacchavi saṃphuṭitā  hoti sammilātā ^a^M1.0313^ea^ tāyevappāhāratāya.</p>
              <p>[03] ``so kho ahaṃ, aggivessana, udaracchaviṃ parimasissāmīti  piṭṭhikaṇṭakaṃyeva pariggaṇhāmi, piṭṭhikaṇṭakaṃ parimasissāmīti  udaracchaviṃyeva pariggaṇhāmi, yāvassu me, aggivessana, udaracchavi  piṭṭhikaṇṭakaṃ allīnā hoti tāyevappāhāratāya. so kho ahaṃ,  aggivessana, vaccaṃ vā muttaṃ vā karissāmīti tattheva avakujjo  papatāmi tāyevappāhāratāya. so kho ahaṃ, aggivessana, imameva  kāyaṃ assāsento pāṇinā gattāni anumajjāmi. tassa mayhaṃ,  aggivessana, pāṇinā gattāni anumajjato pūtimūlāni lomāni  kāyasmā papatanti tāyevappāhāratāya. apissu maṃ, aggivessana,  manussā ^a^T1.0457^ea^ disvā evamāhaṃsu -- `kāḷo samaṇo gotamo'ti. ekacce  manussā evamāhaṃsu -- `na kāḷo samaṇo gotamo, sāmo samaṇo  gotamo'ti. ekacce manussā evamāhaṃsu -- `na kāḷo samaṇo  gotamo ^a^V1.0315^ea^, napi sāmo, maṅguracchavi samaṇo gotamo'ti. yāvassu me,  aggivessana, tāva parisuddho chavivaṇṇo pariyodāto upahato hoti  tāyevappāhāratāya. </p>
              <p>[03] 381^b^.^eb^ ``tassa mayhaṃ, aggivessana, etadahosi --  `ye kho keci atītamaddhānaṃ samaṇā vā brāhmaṇā vā opakkamikā  dukkhā tibbā kharā kaṭukā vedanā vedayiṃsu, etāvaparamaṃ, nayito  bhiyyo. yepi hi keci anāgatamaddhānaṃ samaṇā vā brāhmaṇā vā  opakkamikā dukkhā tibbā kharā kaṭukā vedanā vedayissanti,  etāvaparamaṃ, nayito bhiyyo. yepi hi keci etarahi samaṇā vā  brāhmaṇā vā opakkamikā dukkhā tibbā kharā kaṭukā vedanā  vedayanti, etāvaparamaṃ, nayito bhiyyo. na kho panāhaṃ imāya  kaṭukāya dukkarakārikāya adhigacchāmi uttari manussadhammā  alamariyañāṇadassanavisesaṃ. siyā nu kho añño maggo  bodhāyā'ti? tassa mayhaṃ, aggivessana, etadahosi --  `abhijānāmi kho panāhaṃ pitu sakkassa kammante sītāya  jambucchāyāya nisinno vivicceva kāmehi vivicca akusalehi dhammehi  savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharitā. siyā nu kho eso maggo bodhāyā'ti? tassa mayhaṃ,  aggivessana, satānusāri ^a^T1.0458^ea^ viññāṇaṃ ahosi -- `eseva maggo  bodhāyā'ti. tassa mayhaṃ, aggivessana, etadahosi -- `kiṃ nu kho  ahaṃ ^a^P1.0247^ea^ tassa sukhassa bhāyāmi, yaṃ taṃ sukhaṃ  aññatreva kāmehi aññatra ^a^M1.0314^ea^ akusalehi dhammehī'ti? tassa mayhaṃ,  aggivessana, etadahosi -- `na kho ahaṃ tassa sukhassa bhāyāmi,  yaṃ taṃ sukhaṃ aññatreva kāmehi aññatra akusalehi dhammehī'ti. </p>
              <p>[03] 382^b^.^eb^ ``tassa mayhaṃ, aggivessana, etadahosi --  `na kho taṃ sukaraṃ sukhaṃ adhigantuṃ evaṃ adhimattakasimānaṃ pattakāyena,  yaṃnūnāhaṃ oḷārikaṃ āhāraṃ āhāreyyaṃ odanakummāsa'nti. so kho  ahaṃ, aggivessana, oḷārikaṃ āhāraṃ āhāresiṃ odanakummāsaṃ. tena  kho pana maṃ, aggivessana, samayena pañca {pañcavaggiyā (aññasuttesu)} bhikkhū paccupaṭṭhitā honti  -- `yaṃ kho samaṇo gotamo dhammaṃ adhigamissati, taṃ no  ārocessatī'ti. yato kho ahaṃ, aggivessana, oḷārikaṃ āhāraṃ  āhāresiṃ odanakummāsaṃ, atha me te pañca bhikkhū nibbijja pakkamiṃsu  -- `bāhulliko {bāhuliko (sī0 pī0) saṃghabhedasikkhāpadaṭīkāya sameti} samaṇo gotamo, padhānavibbhanto, āvatto  bāhullāyā'ti. </p>
              <p>[03] 383^b^.^eb^ ``so ^a^V1.0316^ea^ kho ahaṃ, aggivessana, oḷārikaṃ  āhāraṃ āhāretvā, balaṃ gahetvā, vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  vihāsiṃ. evarūpāpi kho me, aggivessana, uppannā sukhā vedanā  cittaṃ na pariyādāya tiṭṭhati. vitakkavicārānaṃ vūpasamā ajjhattaṃ  sampasādanaṃ cetaso ekodibhāvaṃ avitakkaṃ avicāraṃ samādhijaṃ  pītisukhaṃ dutiyaṃ jhānaṃ upasampajja vihāsiṃ. evarūpāpi kho me,  aggivessana, uppannā sukhā vedanā cittaṃ na pariyādāya tiṭṭhati.  pītiyā ca virāgā upekkhako ca vihāsiṃ, sato ca sampajāno.  sukhañca kāyena paṭisaṃvedesiṃ yaṃ taṃ ariyā ācikkhanti --  `upekkhako satimā sukhavihārī'ti tatiyaṃ jhānaṃ ^a^T1.0459^ea^ upasampajja vihāsiṃ.  evarūpāpi kho me, aggivessana, uppannā sukhā vedanā cittaṃ na  pariyādāya tiṭṭhati. sukhassa ca pahānā dukkhassa ca pahānā, pubbeva  somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ  catutthaṃ jhānaṃ upasampajja vihāsiṃ. evarūpāpi kho me, aggivessana,  uppannā sukhā vedanā cittaṃ na pariyādāya tiṭṭhati. </p>
              <p>[03] 384^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya ^a^P1.0248^ea^ cittaṃ  abhininnāmesiṃ. so anekavihitaṃ pubbenivāsaṃ anussarāmi ^a^M1.0315^ea^,  seyyathidaṃ -- ekampi jātiṃ...pe0... iti sākāraṃ sauddesaṃ  anekavihitaṃ pubbenivāsaṃ anussarāmi. ayaṃ kho me, aggivessana,  rattiyā paṭhame yāme paṭhamā vijjā adhigatā; avijjā vihatā, vijjā  uppannā; tamo vihato, āloko uppanno; yathā taṃ appamattassa  ātāpino pahitattassa viharato. evarūpāpi kho me, aggivessana,  uppannā sukhā vedanā cittaṃ na pariyādāya tiṭṭhati. </p>
              <p>[03] 385^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmesiṃ. so  dibbena cakkhunā visuddhena atikkantamānusakena satte passāmi  cavamāne upapajjamāne hīne paṇīte suvaṇṇe dubbaṇṇe sugate duggate  yathākammūpage satte pajānāmi...pe0... ayaṃ kho me, aggivessana,  rattiyā majjhime yāme dutiyā vijjā adhigatā; avijjā vihatā,  vijjā uppannā; tamo ^a^P1.0249^ea^ vihato, āloko  uppanno; yathā taṃ appamattassa ātāpino pahitattassa viharato ^a^V1.0317^ea^.  evarūpāpi kho me, aggivessana ^a^T1.0460^ea^, uppannā sukhā vedanā cittaṃ na  pariyādāya tiṭṭhati. </p>
              <p>[03] 386^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte āsavānaṃ khayañāṇāya cittaṃ abhininnāmesiṃ. so `idaṃ  dukkha'nti yathābhūtaṃ abbhaññāsiṃ, `ayaṃ dukkhasamudayo'ti yathābhūtaṃ  abbhaññāsiṃ, `ayaṃ dukkhanirodho'ti yathābhūtaṃ abbhaññāsiṃ, `ayaṃ  dukkhanirodhagāminī paṭipadā'ti yathābhūtaṃ abbhaññāsiṃ. `ime  āsavā'ti yathābhūtaṃ abbhaññāsiṃ, `ayaṃ āsavasamudayo'ti yathābhūtaṃ  abbhaññāsiṃ, `ayaṃ āsavanirodho'ti yathābhūtaṃ abbhaññāsiṃ, `ayaṃ  āsavanirodhagāminī paṭipadā'ti yathābhūtaṃ abbhaññāsiṃ. tassa me  evaṃ jānato evaṃ passato kāmāsavāpi cittaṃ vimuccittha, bhavāsavāpi  cittaṃ vimuccittha, avijjāsavāpi cittaṃ vimuccittha. vimuttasmiṃ  vimuttamiti ñāṇaṃ ahosi. `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti abbhaññāsiṃ. ayaṃ kho me,  aggivessana, rattiyā pacchime yāme tatiyā vijjā adhigatā;  avijjā vihatā, vijjā uppannā; tamo vihato, āloko uppanno;  yathā ^a^M1.0316^ea^ taṃ appamattassa ātāpino pahitattassa viharato. evarūpāpi  kho me, aggivessana, uppannā sukhā vedanā cittaṃ na pariyādāya  tiṭṭhati. </p>
              <p>[03] 387^b^.^eb^ ``abhijānāmi kho panāhaṃ, aggivessana,  anekasatāya parisāya dhammaṃ desetā. apissu maṃ ekameko evaṃ  maññati -- `mamevārabbha samaṇo gotamo dhammaṃ desetī'ti. `na kho  panetaṃ, aggivessana, evaṃ daṭṭhabbaṃ; yāvadeva viññāpanatthāya tathāgato  paresaṃ dhammaṃ ^a^T1.0461^ea^ deseti. so kho ahaṃ, aggivessana, tassāyeva kathāya  pariyosāne, tasmiṃyeva purimasmiṃ samādhinimitte ajjhattameva cittaṃ  saṇṭhapemi sannisādemi ekodiṃ karomi samādahāmi, yena sudaṃ  niccakappaṃ viharāmī'''ti.</p>
              <p>[03] ``okappaniyametaṃ bhoto gotamassa yathā taṃ arahato  sammāsambuddhassa. abhijānāti kho pana bhavaṃ gotamo divā  supitā''ti? ``abhijānāmahaṃ, aggivessana, gimhānaṃ pacchime māse  pacchābhattaṃ piṇḍapātapaṭikkanto catugguṇaṃ saṅghāṭiṃ paññapetvā dakkhiṇena  passena sato sampajāno niddaṃ okkamitā''ti. ``etaṃ kho, bho  gotama, eke samaṇabrāhmaṇā sammohavihārasmiṃ ^a^V1.0318^ea^ vadantī''ti ^a^P1.0250^ea^?  ``na kho, aggivessana, ettāvatā sammūḷho vā hoti  asammūḷho vā. api ca, aggivessana, yathā sammūḷho ca hoti  asammūḷho ca, taṃ suṇāhi, sādhukaṃ manasi karohi, bhāsissāmī''ti.  ``evaṃ, bho''ti kho saccako nigaṇṭhaputto bhagavato paccassosi.  bhagavā etadavoca -- </p>
              <p>[03] 388^b^.^eb^ ``yassa kassaci, aggivessana, ye āsavā  saṃkilesikā ponobbhavikā sadarā dukkhavipākā āyatiṃ  jātijarāmaraṇiyā appahīnā, tamahaṃ `sammūḷho'ti vadāmi.  āsavānañhi, aggivessana, appahānā sammūḷho hoti. yassa  kassaci, aggivessana, ye āsavā saṃkilesikā ponobbhavikā sadarā  dukkhavipākā āyatiṃ jātijarāmaraṇiyā pahīnā, tamahaṃ  `asammūḷho'ti vadāmi. āsavānañhi, aggivessana, pahānā  asammūḷho hoti.</p>
              <p>[03] ``tathāgatassa ^a^T1.0462^ea^ kho, aggivessana, ye āsavā saṃkilesikā  ponobbhavikā sadarā dukkhavipākā āyatiṃ jātijarāmaraṇiyā pahīnā  ucchinnamūlā tālāvatthukatā anabhāvaṃkatā āyatiṃ anuppādadhammā ^a^M1.0317^ea^.  seyyathāpi, aggivessana, tālo matthakacchinno abhabbo puna  virūḷhiyā, evameva kho, aggivessana, tathāgatassa ye āsavā  saṃkilesikā ponobbhavikā sadarā dukkhavipākā āyatiṃ  jātijarāmaraṇiyā pahīnā ucchinnamūlā tālāvatthukatā anabhāvaṃkatā  āyatiṃ anuppādadhammā''ti. </p>
              <p>[03] 389^b^.^eb^ evaṃ vutte, saccako nigaṇṭhaputto bhagavantaṃ  etadavoca -- ``acchariyaṃ, bho gotama, abbhutaṃ, bho gotama!  yāvañcidaṃ bhoto gotamassa evaṃ āsajja āsajja vuccamānassa,  upanītehi vacanappathehi samudācariyamānassa, chavivaṇṇo ceva  pariyodāyati, mukhavaṇṇo ca vippasīdati, yathā taṃ arahato  sammāsambuddhassa. abhijānāmahaṃ, bho gotama, pūraṇaṃ kassapaṃ vādena  vādaṃ samārabhitā. sopi mayā vādena vādaṃ samāraddho aññenaññaṃ  paṭicari, bahiddhā kathaṃ apanāmesi, kopañca dosañca appaccayañca  pātvākāsi. bhoto pana {bhoto kho pana (sī0)} gotamassa evaṃ āsajja āsajja  vuccamānassa, upanītehi vacanappathehi samudācariyamānassa, chavivaṇṇo  ceva pariyodāyati, mukhavaṇṇo ca vippasīdati, yathā taṃ arahato  sammāsambuddhassa. abhijānāmahaṃ, bho gotama, makkhaliṃ  gosālaṃ...pe0... ajitaṃ kesakambalaṃ... pakudhaṃ kaccāyanaṃ... sañjayaṃ  belaṭṭhaputtaṃ... nigaṇṭhaṃ nāṭaputtaṃ vādena vādaṃ samārabhitā ^a^V1.0319^ea^. sopi mayā   ^a^T1.0463^ea^ vādena vādaṃ samāraddho aññenaññaṃ ^a^P1.0251^ea^ paṭicari,  bahiddhā kathaṃ apanāmesi, kopañca dosañca appaccayañca pātvākāsi.  bhoto pana gotamassa evaṃ āsajja āsajja vuccamānassa, upanītehi  vacanappathehi samudācariyamānassa, chavivaṇṇo ceva pariyodāyati,  mukhavaṇṇo ca vippasīdati, yathā taṃ arahato sammāsambuddhassa. handa  ca dāni mayaṃ, bho gotama, gacchāma. bahukiccā mayaṃ,  bahukaraṇīyā''ti. ``yassadāni tvaṃ, aggivessana, kālaṃ  maññasī''ti.</p>
              <p>[03] atha kho saccako nigaṇṭhaputto bhagavato bhāsitaṃ abhinanditvā  anumoditvā uṭṭhāyāsanā pakkāmīti. </p>
              <p>[06] mahāsaccakasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. cūḷataṇhāsaṅkhayasuttaṃ </h3n>
            <h4>
              <h4n> </h4n>
              <p>[03] 390^b^.^eb^ evaṃ ^a^M1.0318^ea^ ^a^V1.0320^ea^ ^a^T1.0464^ea^ me sutaṃ -- ekaṃ samayaṃ bhagavā sāvatthiyaṃ  viharati pubbārāme migāramātupāsāde. atha kho sakko devānamindo  yena bhagavā tenupasaṅkami; upasaṅkamitvā bhagavantaṃ abhivādetvā  ekamantaṃ aṭṭhāsi. ekamantaṃ ṭhito kho sakko devānamindo bhagavantaṃ  etadavoca -- ``kittāvatā nu kho, bhante, bhikkhu saṃkhittena  taṇhāsaṅkhayavimutto hoti accantaniṭṭho accantayogakkhemī  accantabrahmacārī accantapariyosāno seṭṭho devamanussāna''nti?</p>
              <p>[03] ``idha, devānaminda, bhikkhuno sutaṃ hoti -- `sabbe dhammā  nālaṃ abhinivesāyā'ti. evañcetaṃ, devānaminda, bhikkhuno sutaṃ  hoti -- `sabbe dhammā nālaṃ abhinivesāyā'ti. so sabbaṃ dhammaṃ  abhijānāti; sabbaṃ dhammaṃ abhiññāya sabbaṃ dhammaṃ parijānāti; sabbaṃ  dhammaṃ pariññāya yaṃ kiñci vedanaṃ vedeti -- sukhaṃ vā dukkhaṃ vā  adukkhamasukhaṃ vā, so tāsu vedanāsu aniccānupassī viharati,  virāgānupassī viharati, nirodhānupassī viharati,  paṭinissaggānupassī viharati. so tāsu vedanāsu aniccānupassī  viharanto, virāgānupassī viharanto, nirodhānupassī viharanto,  paṭinissaggānupassī viharanto na kiñci loke upādiyati.  anupādiyaṃ na paritassati, aparitassaṃ paccattaññeva parinibbāyati  ^a^P1.0252^ea^ -- `khīṇā jāti, vusitaṃ brahmacariyaṃ, kataṃ  karaṇīyaṃ, nāparaṃ itthattāyā'ti ^a^T1.0465^ea^ pajānāti. ettāvatā kho,  devānaminda, bhikkhu saṃkhittena taṇhāsaṅkhayavimutto hoti  accantaniṭṭho accantayogakkhemī accantabrahmacārī accantapariyosāno  seṭṭho devamanussāna''nti.</p>
              <p>[03] atha kho sakko devānamindo bhagavato bhāsitaṃ abhinanditvā  anumoditvā bhagavantaṃ abhivādetvā padakkhiṇaṃ katvā tatthevantaradhāyi. </p>
              <p>[03] 391^b^.^eb^ tena kho pana samayena āyasmā mahāmoggallāno  bhagavato avidūre nisinno hoti. atha kho āyasmato  mahāmoggallānassa etadahosi -- ``kiṃ nu kho so yakkho bhagavato ^a^V1.0321^ea^  bhāsitaṃ abhisamecca anumodi udāhu no; yaṃnūnāhaṃ taṃ yakkhaṃ jāneyyaṃ  -- yadi vā so yakkho bhagavato bhāsitaṃ abhisamecca ^a^M1.0319^ea^ anumodi yadi  vā no''ti? atha kho āyasmā mahāmoggallāno -- seyyathāpi nāma  balavā puriso samiñjitaṃ vā bāhaṃ pasāreyya, pasāritaṃ vā bāhaṃ  samiñjeyya, evameva -- pubbārāme migāramātupāsāde antarahito devesu  tāvatiṃsesu pāturahosi. tena kho pana samayena sakko devānamindo  ekapuṇḍarīke uyyāne dibbehi pañcahi tūriyasatehi {turiyasatehi (sī0 syā0  kaṃ0 pī0)} samappito  samaṅgībhūto paricāreti. addasā kho sakko devānamindo āyasmantaṃ  mahāmoggallānaṃ dūratova āgacchantaṃ. disvāna tāni dibbāni pañca  tūriyasatāni paṭippaṇāmetvā yenāyasmā mahāmoggallāno tenupasaṅkami;  upasaṅkamitvā āyasmantaṃ mahāmoggallānaṃ ^a^T1.0466^ea^ etadavoca -- ``ehi kho,  mārisa moggallāna, svāgataṃ, mārisa moggallāna! cirassaṃ kho,  mārisa moggallāna, imaṃ pariyāyaṃ akāsi yadidaṃ idhāgamanāya.  nisīda, mārisa moggallāna, idamāsanaṃ paññatta''nti. nisīdi kho  āyasmā mahāmoggallāno paññatte āsane. sakkopi kho devānamindo  aññataraṃ nīcaṃ āsanaṃ gahetvā ekamantaṃ nisīdi. ekamantaṃ nisinnaṃ  kho sakkaṃ devānamindaṃ āyasmā mahāmoggallāno etadavoca -- ``yathā  kathaṃ pana kho, kosiya, bhagavā saṃkhittena taṇhāsaṅkhayavimuttiṃ  abhāsi? sādhu mayampi etissā kathāya bhāgino assāma  savanāyā''ti. </p>
              <p>[03] 392^b^.^eb^ ``mayaṃ kho, mārisa moggallāna, bahukiccā  bahukaraṇīyā -- appeva sakena karaṇīyena, api ca devānaṃyeva  tāvatiṃsānaṃ karaṇīyena. api ca, mārisa moggallāna, sussutaṃyeva  hoti suggahitaṃ sumanasikataṃ ^a^P1.0253^ea^ sūpadhāritaṃ, yaṃ no  khippameva antaradhāyati. bhūtapubbaṃ, mārisa moggallāna,  devāsurasaṅgāmo samupabyūḷho {samūpabyuḷho (syā0 kaṃ0), samūpabbūḷho  (sī0)} ahosi. tasmiṃ kho pana, mārisa  moggallāna, saṅgāme devā jiniṃsu, asurā parājiniṃsu. so kho  ahaṃ, mārisa moggallāna, taṃ saṅgāmaṃ abhivijinitvā vijitasaṅgāmo  tato paṭinivattitvā vejayantaṃ nāma pāsādaṃ māpesiṃ. vejayantassa  kho, mārisa moggallāna, pāsādassa ekasataṃ niyyūhaṃ. ekekasmiṃ  niyyūhe satta satta kūṭāgārasatāni. ekamekasmiṃ kūṭāgāre satta satta  accharāyo ^a^T1.0467^ea^. ekamekissā accharāya satta satta paricārikāyo.  iccheyyāsi no tvaṃ ^a^M1.0320^ea^, mārisa moggallāna, vejayantassa pāsādassa  rāmaṇeyyakaṃ daṭṭhu''nti? adhivāsesi kho āyasmā mahāmoggallāno  tuṇhībhāvena. </p>
              <p>[03] 393^b^.^eb^ atha ^a^V1.0322^ea^ kho sakko ca devānamindo vessavaṇo ca  mahārājā āyasmantaṃ mahāmoggallānaṃ purakkhatvā yena vejayanto  pāsādo tenupasaṅkamiṃsu. addasaṃsu kho sakkassa devānamindassa  paricārikāyo āyasmantaṃ mahāmoggallānaṃ dūratova āgacchantaṃ; disvā  ottappamānā hirīyamānā sakaṃ sakaṃ ovarakaṃ pavisiṃsu. seyyathāpi  nāma suṇisā sasuraṃ disvā ottappati hirīyati, evameva sakkassa  devānamindassa paricārikāyo āyasmantaṃ mahāmoggallānaṃ disvā  ottappamānā hirīyamānā sakaṃ sakaṃ ovarakaṃ pavisiṃsu. atha kho  sakko ca devānamindo vessavaṇo ca mahārājā āyasmantaṃ  mahāmoggallānaṃ vejayante pāsāde anucaṅkamāpenti anuvicarāpenti --  ``idampi, mārisa moggallāna, passa vejayantassa pāsādassa  rāmaṇeyyakaṃ; idampi, mārisa moggallāna, passa vejayantassa  pāsādassa rāmaṇeyyaka''nti. ``sobhati idaṃ āyasmato kosiyassa,  yathā taṃ pubbe katapuññassa. manussāpi kiñcideva rāmaṇeyyakaṃ  disvā {diṭṭhā (sī0 pī0 ka0)} evamāhaṃsu -- `sobhati vata bho yathā devānaṃ tāvatiṃsāna'nti.  tayidaṃ āyasmato kosiyassa sobhati, yathā taṃ pubbe  katapuññassā''ti. atha kho āyasmato mahāmoggallānassa ^a^T1.0468^ea^ etadahosi  -- ``atibāḷhaṃ kho ayaṃ yakkho pamatto viharati. yaṃnūnāhaṃ imaṃ  yakkhaṃ saṃvejeyya''nti. atha kho āyasmā mahāmoggallāno tathārūpaṃ  iddhābhisaṅkhāraṃ abhisaṅkhāsi {abhisaṅkhāresi (ka0), abhisaṅkhāreti  (syā0 kaṃ0)} yathā vejayantaṃ pāsādaṃ pādaṅguṭṭhakena  saṅkampesi sampakampesi sampavedhesi ^a^P1.0254^ea^. atha kho  sakko ca devānamindo, vessavaṇo ca mahārājā, devā ca tāvatiṃsā  acchariyabbhutacittajātā ahesuṃ -- ``acchariyaṃ vata, bho, abbhutaṃ  vata, bho, samaṇassa mahiddhikatā mahānubhāvatā, yatra hi nāma  dibbabhavanaṃ pādaṅguṭṭhakena saṅkampessati sampakampessati  sampavedhessatī''ti! atha kho āyasmā mahāmoggallāno sakkaṃ  devānamindaṃ saṃviggaṃ lomahaṭṭhajātaṃ viditvā sakkaṃ devānamindaṃ  etadavoca -- ``yathā kathaṃ pana kho, kosiya, bhagavā saṃkhittena  taṇhāsaṅkhayavimuttiṃ abhāsi? sādhu mayampi etissā kathāya  bhāgino assāma savanāyā''ti. </p>
              <p>[03] 394^b^.^eb^ ``idhāhaṃ ^a^M1.0321^ea^, mārisa moggallāna, yena bhagavā  tenupasaṅkamiṃ; upasaṅkamitvā bhagavantaṃ abhivādetvā ekamantaṃ aṭṭhāsiṃ.  ekamantaṃ ṭhito kho ahaṃ, mārisa moggallāna, bhagavantaṃ etadavocaṃ --  `kittāvatā nu kho, bhante, bhikkhu saṃkhittena taṇhāsaṅkhayavimutto  hoti accantaniṭṭho accantayogakkhemī accantabrahmacārī  accantapariyosāno seṭṭho devamanussāna'''nti?</p>
              <p>[03] ``evaṃ ^a^V1.0323^ea^ vutte, mārisa moggallāna, bhagavā maṃ etadavoca --  `idha, devānaminda, bhikkhuno sutaṃ hoti -- sabbe dhammā nālaṃ ^a^T1.0469^ea^  abhinivesāyā'ti. evaṃ cetaṃ devānaminda bhikkhuno sutaṃ hoti  `sabbe dhammā nālaṃ abhinivesāyā'ti. so sabbaṃ dhammaṃ abhijānāti,  sabbaṃ dhammaṃ abhiññāya sabbaṃ dhammaṃ parijānāti, sabbaṃ dhammaṃ  pariññāya yaṃ kiñci vedanaṃ vedeti sukhaṃ vā dukkhaṃ vā adukkhamasukhaṃ  vā. so tāsu vedanāsu aniccānupassī viharati, virāgānupassī  viharati, nirodhānupassī viharati, paṭinissaggānupassī viharati.  so tāsu vedanāsu aniccānupassī viharanto, virāgānupassī viharanto,  nirodhānupassī viharanto, paṭinissaggānupassī viharanto na kiñci  loke upādiyati, anupādiyaṃ na paritassati, aparitassaṃ paccattaññeva  parinibbāyati -- `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti. ettāvatā kho, devānaminda, bhikkhu  saṃkhittena taṇhāsaṅkhayavimutto hoti accantaniṭṭho accantayogakkhemī  accantabrahmacārī accantapariyosāno seṭṭho devamanussānanti. evaṃ  kho me, mārisa moggallāna, bhagavā saṃkhittena taṇhāsaṅkhayavimuttiṃ  abhāsī''ti.</p>
              <p>[03] atha kho āyasmā mahāmoggallāno sakkassa devānamindassa  bhāsitaṃ ^a^P1.0255^ea^ abhinanditvā anumoditvā --  seyyathāpi nāma balavā puriso samiñjitaṃ vā bāhaṃ pasāreyya,  pasāritaṃ vā bāhaṃ samiñjeyya evameva -- devesu tāvatiṃsesu  antarahito pubbārāme migāramātupāsāde pāturahosi. atha kho  sakkassa devānamindassa paricārikāyo acirapakkante āyasmante  mahāmoggallāne sakkaṃ devānamindaṃ ^a^T1.0470^ea^ etadavocuṃ -- ``eso nu te,  mārisa, so bhagavā satthā''ti? ``na kho me, mārisa, so bhagavā  satthā. sabrahmacārī me eso āyasmā mahāmoggallāno''ti.  ``lābhā te, mārisa, (suladdhaṃ te, mārisa) {( ) natthi (sī0 pī0)} yassa te sabrahmacārī  evaṃmahiddhiko evaṃmahānubhāvo! aho nūna te so bhagavā satthā''ti. </p>
              <p>[03] 395^b^.^eb^ atha ^a^M1.0322^ea^ kho āyasmā mahāmoggallāno yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho āyasmā mahāmoggallāno bhagavantaṃ  etadavoca -- ``abhijānāti no, bhante, bhagavā ahu {ahunaññeva (sī0 syā0  kaṃ0)} ñātaññatarassa  mahesakkhassa yakkhassa saṃkhittena taṇhāsaṅkhayavimuttiṃ bhāsitā''ti  {abhāsitthāti (ka0)}?  ``abhijānāmahaṃ, moggallāna, idha sakko devānamindo yenāhaṃ  tenupasaṅkami; upasaṅkamitvā maṃ abhivādetvā ekamantaṃ aṭṭhāsi.  ekamantaṃ ṭhito kho, moggallāna, sakko devānamindo maṃ etadavoca --  `kittāvatā nu kho, bhante ^a^V1.0324^ea^, bhikkhu saṃkhittena taṇhāsaṅkhayavimutto  hoti accantaniṭṭho accantayogakkhemī accantabrahmacārī  accantapariyosāno seṭṭho devamanussāna''nti.</p>
              <p>[03] evaṃ vutte ahaṃ, moggallāna, sakkaṃ devānamindaṃ etadavocaṃ ``idha  devānaminda bhikkhuno sutaṃ hoti `sabbe dhammā nālaṃ  abhinivesāyā'ti. evaṃ cetaṃ devānaminda bhikkhuno sutaṃ hoti  `sabbe dhammā nālaṃ abhinivesāyā'ti. so sabbaṃ dhammaṃ  abhijānāti, sabbaṃ dhammaṃ abhiññāya sabbaṃ dhammaṃ parijānāti ^a^T1.0471^ea^, sabbaṃ  dhammaṃ pariññāya yaṃ kiñci vedanaṃ vedeti sukhaṃ vā dukkhaṃ vā  adukkhamasukhaṃ vā. so tāsu vedanāsu aniccānupassī viharati,  virāgānupassī viharati, nirodhānupassī viharati,  paṭinissaggānupassī viharati. so tāsu vedanāsu aniccānupassī  viharanto, virāgānupassī viharanto, nirodhānupassī viharanto,  paṭinissaggānupassī viharanto na kiñci loke upādiyati,  anupādiyaṃ na paritassati, aparitassaṃ paccattaññeva parinibbāyati --  `khīṇā jāti, vusitaṃ brahmacariyaṃ ^a^P1.0256^ea^, kataṃ karaṇīyaṃ,  nāparaṃ itthattāyā'ti pajānāti. ettāvatā kho, devānaminda, bhikkhu  saṃkhittena taṇhāsaṅkhayavimutto hoti accantaniṭṭho accantayogakkhemī  accantabrahmacārī accantapariyosāno seṭṭho devamanussānanti. evaṃ  kho ahaṃ, moggallāna, abhijānāmi sakkassa devānamindassa saṃkhittena  taṇhāsaṅkhayavimuttiṃ bhāsitā''ti.</p>
              <p>[03] idamavoca bhagavā. attamano āyasmā mahāmoggallāno bhagavato  bhāsitaṃ abhinandīti. </p>
              <p>[06] cūḷataṇhāsaṅkhayasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. mahātaṇhāsaṅkhayasuttaṃ </h3n>
            <h4>
              <h4n> </h4n>
              <p>[03] 396^b^.^eb^ evaṃ ^a^T1.0472^ea^ ^a^M1.0323^ea^ ^a^V1.0325^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  sātissa nāma bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ  hoti -- ``tathāhaṃ bhagavatā dhammaṃ desitaṃ ājānāmi yathā tadevidaṃ  viññāṇaṃ sandhāvati saṃsarati anañña''nti. assosuṃ kho sambahulā  bhikkhū -- ``sātissa kira nāma bhikkhuno kevaṭṭaputtassa evarūpaṃ  pāpakaṃ diṭṭhigataṃ uppannaṃ -- `tathāhaṃ bhagavatā dhammaṃ desitaṃ ājānāmi  yathā tadevidaṃ viññāṇaṃ sandhāvati saṃsarati, anañña'''nti. atha  kho te bhikkhū yena sāti bhikkhu kevaṭṭaputto tenupasaṅkamiṃsu;  upasaṅkamitvā sātiṃ bhikkhuṃ kevaṭṭaputtaṃ etadavocuṃ -- ``saccaṃ kira  te, āvuso sāti, evarūpaṃ pāpakaṃ diṭṭhigataṃ uppannaṃ -- `tathāhaṃ  bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati  saṃsarati, anañña'''nti? ``evaṃ byā kho ahaṃ, āvuso, bhagavatā  dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati,  anañña''nti. atha kho te bhikkhū sātiṃ bhikkhuṃ kevaṭṭaputtaṃ etasmā  pāpakā diṭṭhigatā vivecetukāmā samanuyuñjanti samanugāhanti  samanubhāsanti -- ``mā evaṃ, āvuso sāti, avaca, mā bhagavantaṃ  abbhācikkhi, na hi sādhu bhagavato abbhakkhānaṃ, na hi bhagavā evaṃ  vadeyya. anekapariyāyenāvuso ^a^T1.0473^ea^ sāti, paṭiccasamuppannaṃ viññāṇaṃ vuttaṃ  ^a^P1.0257^ea^ bhagavatā, aññatra paccayā natthi viññāṇassa  sambhavo''ti. evampi kho sāti bhikkhu kevaṭṭaputto tehi bhikkhūhi  samanuyuñjiyamāno samanugāhiyamāno samanubhāsiyamāno tadeva pāpakaṃ  diṭṭhigataṃ thāmasā parāmāsā abhinivissa voharati -- ``evaṃ byā  kho ahaṃ, āvuso, bhagavatā dhammaṃ desitaṃ ājānāmi yathā tadevidaṃ  viññāṇaṃ sandhāvati saṃsarati anañña''nti. </p>
              <p>[03] 397^b^.^eb^ yato kho te bhikkhū nāsakkhiṃsu sātiṃ  bhikkhuṃ kevaṭṭaputtaṃ etasmā pāpakā diṭṭhigatā vivecetuṃ, atha kho te  bhikkhū yena bhagavā tenupasaṅkamiṃsu; upasaṅkamitvā bhagavantaṃ  abhivādetvā ekamantaṃ nisīdiṃsu. ekamantaṃ nisinnā kho te  bhikkhū bhagavantaṃ etadavocuṃ -- ``sātissa nāma, bhante, bhikkhuno  kevaṭṭaputtassa evarūpaṃ pāpakaṃ diṭṭhigataṃ uppannaṃ ^a^M1.0324^ea^ -- `tathāhaṃ  bhagavatā ^a^V1.0326^ea^  dhammaṃ desitaṃ ājānāmi yathā tadevidaṃ viññāṇaṃ sandhāvati saṃsarati,  anañña'nti. assumha kho mayaṃ, bhante, sātissa kira nāma  bhikkhuno kevaṭṭaputtassa evarūpaṃ pāpakaṃ diṭṭhigataṃ uppannaṃ -- `tathāhaṃ  bhagavatā dhammaṃ desitaṃ ājānāmi yathā tadevidaṃ viññāṇaṃ sandhāvati  saṃsarati, anañña'nti. atha kho mayaṃ, bhante, yena sāti bhikkhu  kevaṭṭaputto tenupasaṅkamimha; upasaṅkamitvā sātiṃ bhikkhuṃ kevaṭṭaputtaṃ  etadavocumha -- `saccaṃ kira te, āvuso sāti, evarūpaṃ pāpakaṃ  diṭṭhigataṃ uppannaṃ -- ``tathāhaṃ bhagavatā dhammaṃ desitaṃ ājānāmi yathā  tadevidaṃ viññāṇaṃ sandhāvati saṃsarati, anañña''nti? evaṃ vutte,  bhante, sāti bhikkhu kevaṭṭaputto amhe etadavoca -- `evaṃ byā kho  ahaṃ, āvuso, bhagavatā dhammaṃ desitaṃ ājānāmi ^a^T1.0474^ea^ yathā tadevidaṃ  viññāṇaṃ sandhāvati saṃsarati, anañña'nti. atha kho mayaṃ, bhante,  sātiṃ bhikkhuṃ kevaṭṭaputtaṃ etasmā pāpakā diṭṭhigatā vivecetukāmā  samanuyuñjimha samanugāhimha samanubhāsimha -- `mā evaṃ, āvuso  sāti, avaca, mā bhagavantaṃ abbhācikkhi, na hi sādhu bhagavato  abbhakkhānaṃ, na hi bhagavā evaṃ vadeyya. anekapariyāyenāvuso  sāti, paṭiccasamuppannaṃ viññāṇaṃ vuttaṃ bhagavatā, aññatra paccayā natthi  viññāṇassa sambhavo'ti. evampi kho, bhante, sāti bhikkhu  kevaṭṭaputto amhehi samanuyuñjiyamāno samanugāhiyamāno  samanubhāsiyamāno tadeva pāpakaṃ diṭṭhigataṃ thāmasā parāmasā  abhinivissa voharati -- `evaṃ byā kho ahaṃ, āvuso, bhagavatā dhammaṃ  desitaṃ ājānāmi yathā tadevidaṃ viññāṇaṃ sandhāvati saṃsarati,  anañña'nti. yato kho mayaṃ, bhante, nāsakkhimha sātiṃ bhikkhuṃ  kevaṭṭaputtaṃ etasmā pāpakā diṭṭhigatā vivecetuṃ, atha mayaṃ etamatthaṃ  bhagavato ārocemā''ti. </p>
              <p>[03] 398^b^.^eb^ atha kho bhagavā aññataraṃ bhikkhuṃ āmantesi  -- ``ehi tvaṃ ^a^P1.0258^ea^ bhikkhu, mama vacanena sātiṃ  bhikkhuṃ kevaṭṭaputtaṃ āmantehi -- `satthā taṃ, āvuso sāti,  āmantetī'''ti. ``evaṃ, bhante''ti kho so bhikkhu bhagavato  paṭissutvā yena sāti bhikkhu kevaṭṭaputto tenupasaṅkami; upasaṅkamitvā  sātiṃ bhikkhuṃ kevaṭṭaputtaṃ etadavoca -- ``satthā taṃ, āvuso sāti,  āmantetī''ti. ``evamāvuso''ti kho sāti bhikkhu kevaṭṭaputto ^a^T1.0475^ea^  tassa bhikkhuno paṭissutvā yena bhagavā tenupasaṅkami; upasaṅkamitvā  bhagavantaṃ ^a^M1.0325^ea^ abhivādetvā ekamantaṃ nisīdi. ekamantaṃ nisinnaṃ kho  sātiṃ bhikkhuṃ kevaṭṭaputtaṃ bhagavā etadavoca -- ``saccaṃ kira, te,  sāti, evarūpaṃ pāpakaṃ diṭṭhigataṃ uppannaṃ -- `tathāhaṃ bhagavatā dhammaṃ  desitaṃ ājānāmi yathā tadevidaṃ viññāṇaṃ sandhāvati saṃsarati,  anañña'''nti? ``evaṃ byā kho ahaṃ, bhante, bhagavatā dhammaṃ desitaṃ  ājānāmi yathā tadevidaṃ viññāṇaṃ ^a^V1.0327^ea^ sandhāvati saṃsarati, anañña''nti.  ``katamaṃ taṃ, sāti, viññāṇa''nti? ``yvāyaṃ, bhante, vado  vedeyyo tatra tatra kalyāṇapāpakānaṃ kammānaṃ vipākaṃ paṭisaṃvedetī''ti.  ``kassa nu kho nāma tvaṃ, moghapurisa, mayā evaṃ dhammaṃ desitaṃ  ājānāsi? nanu mayā, moghapurisa, anekapariyāyena paṭiccasamuppannaṃ  viññāṇaṃ vuttaṃ, aññatra paccayā natthi viññāṇassa sambhavoti? atha  ca pana tvaṃ, moghapurisa, attanā duggahitena amhe ceva  abbhācikkhasi, attānañca khaṇasi, bahuñca apuññaṃ pasavasi. tañhi  te, moghapurisa, bhavissati dīgharattaṃ ahitāya dukkhāyā''ti. </p>
              <p>[03] 399^b^.^eb^ atha kho bhagavā bhikkhū āmantesi -- ``taṃ  kiṃ maññatha, bhikkhave, api nāyaṃ sāti bhikkhu kevaṭṭaputto  usmīkatopi imasmiṃ dhammavinaye''ti? ``kiñhi siyā bhante?  no hetaṃ, bhante''ti. evaṃ vutte, sāti bhikkhu kevaṭṭaputto tuṇhībhūto  maṅkubhūto pattakkhandho adhomukho pajjhāyanto appaṭibhāno nisīdi.  atha kho bhagavā sātiṃ ^a^T1.0476^ea^ bhikkhuṃ kevaṭṭaputtaṃ tuṇhībhūtaṃ maṅkubhūtaṃ  pattakkhandhaṃ adhomukhaṃ pajjhāyantaṃ appaṭibhānaṃ viditvā sātiṃ bhikkhuṃ  kevaṭṭaputtaṃ etadavoca -- ``paññāyissasi kho tvaṃ, moghapurisa, etena  sakena pāpakena diṭṭhigatena. idhāhaṃ bhikkhū paṭipucchissāmī''ti.  atha kho bhagavā bhikkhū āmantesi -- ``tumhepi me, bhikkhave, evaṃ  dhammaṃ desitaṃ ājānātha yathāyaṃ sāti bhikkhu kevaṭṭaputto ^a^P1.0259^ea^  attanā duggahitena amhe ceva abbhācikkhati, attānañca  khaṇati, bahuñca apuññaṃ pasavatī''ti? ``no hetaṃ, bhante!  anekapariyāyena hi no, bhante, paṭiccasamuppannaṃ viññāṇaṃ vuttaṃ  bhagavatā, aññatra paccayā natthi viññāṇassa sambhavo''ti. ``sādhu  sādhu, bhikkhave! sādhu kho me tumhe, bhikkhave, evaṃ dhammaṃ desitaṃ  ājānātha. anekapariyāyena hi vo, bhikkhave, paṭiccasamuppannaṃ  viññāṇaṃ vuttaṃ mayā, aññatra paccayā natthi viññāṇassa sambhavoti.  atha ca panāyaṃ sāti bhikkhu kevaṭṭaputto attanā duggahitena amhe ceva  abbhācikkhati, attānañca khaṇati, bahuñca apuññaṃ pasavati ^a^M1.0326^ea^  pasavati. tañhi tassa moghapurisassa bhavissati dīgharattaṃ ahitāya dukkhāya. </p>
              <p>[03] 400^b^.^eb^ ``yaṃ yadeva, bhikkhave, paccayaṃ paṭicca  uppajjati viññāṇaṃ, tena teneva viññāṇaṃtveva saṅkhyaṃ gacchati {saṅkhaṃ gacchati  (sī0 pī0)}.  cakkhuñca paṭicca rūpe ca uppajjati viññāṇaṃ, cakkhuviññāṇaṃtveva ^a^V1.0328^ea^  saṅkhyaṃ gacchati; sotañca paṭicca sadde ca uppajjati viññāṇaṃ,  sotaviññāṇaṃtveva saṅkhyaṃ gacchati; ghānañca paṭicca gandhe ca  uppajjati viññāṇaṃ, ghānaviññāṇaṃtveva saṅkhyaṃ ^a^T1.0477^ea^ gacchati; jivhañca  paṭicca rase ca uppajjati viññāṇaṃ, jivhāviññāṇaṃtveva saṅkhyaṃ  gacchati; kāyañca paṭicca phoṭṭhabbe ca uppajjati viññāṇaṃ,  kāyaviññāṇaṃtveva saṅkhyaṃ gacchati; manañca paṭicca dhamme ca  uppajjati viññāṇaṃ, manoviññāṇaṃtveva saṅkhyaṃ gacchati.</p>
              <p>[03] ``seyyathāpi, bhikkhave, yaṃ yadeva paccayaṃ paṭicca aggi jalati  tena teneva saṅkhyaṃ gacchati. kaṭṭhañca paṭicca aggi jalati,  kaṭṭhaggitveva saṅkhyaṃ gacchati; sakalikañca paṭicca aggi jalati,  sakalikaggitveva saṅkhyaṃ gacchati; tiṇañca paṭicca aggi jalati,  tiṇaggitveva saṅkhyaṃ gacchati; gomayañca paṭicca aggi jalati,  gomayaggitveva saṅkhyaṃ gacchati; thusañca paṭicca aggi jalati,  thusaggitveva saṅkhyaṃ gacchati; saṅkārañca paṭicca aggi jalati,  saṅkāraggitveva saṅkhyaṃ gacchati. evameva kho, bhikkhave, yaṃ yadeva  paccayaṃ paṭicca uppajjati viññāṇaṃ, tena teneva saṅkhyaṃ gacchati.  cakkhuñca paṭicca rūpe ca uppajjati viññāṇaṃ, cakkhuviññāṇaṃtveva  saṅkhyaṃ gacchati; sotañca paṭicca sadde ca uppajjati viññāṇaṃ,  sotaviññāṇaṃtveva saṅkhyaṃ gacchati, ghānañca paṭicca gandhe ca  uppajjati viññāṇaṃ ^a^P1.0260^ea^, ghāṇaviññāṇaṃtveva saṅkhyaṃ  gacchati, jivhañca paṭicca rase ca uppajjati viññāṇaṃ,  jivhāviññāṇaṃtveva saṅkhyaṃ gacchati. kāyañca paṭicca phoṭṭhabbe ca  uppajjati viññāṇaṃ, kāyaviññāṇaṃtveva saṅkhyaṃ gacchati. manañca  paṭicca dhamme ca uppajjati viññāṇaṃ, manoviññāṇaṃtveva saṅkhyaṃ  gacchati. </p>
              <p>[03] 401^b^.^eb^ ``bhūtamidanti ^a^T1.0478^ea^, bhikkhave, passathā''ti?</p>
              <p>[03] ``evaṃ, bhante''.</p>
              <p>[03] ``tadāhārasambhavanti, bhikkhave, passathā''ti?</p>
              <p>[03] ``evaṃ, bhante''.</p>
              <p>[03] ``tadāhāranirodhā ^a^V1.0329^ea^ yaṃ bhūtaṃ, taṃ nirodhadhammanti, bhikkhave,  passathā''ti?</p>
              <p>[03] ``evaṃ, bhante''.</p>
              <p>[03] ``bhūtamidaṃ nossūti, bhikkhave, kaṅkhato uppajjati  vicikicchā''ti?</p>
              <p>[03] ``evaṃ, bhante''.</p>
              <p>[03] ``tadāhārasambhavaṃ nossūti, bhikkhave ^a^M1.0327^ea^, kaṅkhato uppajjati  vicikicchā''ti?</p>
              <p>[03] ``evaṃ, bhante''.</p>
              <p>[03] ``tadāhāranirodhā yaṃ bhūtaṃ, taṃ nirodhadhammaṃ nossūti,  bhikkhave, kaṅkhato uppajjati vicikicchā''ti?</p>
              <p>[03] ``evaṃ, bhante''.</p>
              <p>[03] ``bhūtamidanti, bhikkhave, yathābhūtaṃ sammappaññāya passato yā  vicikicchā sā pahīyatī''ti?</p>
              <p>[03] ``evaṃ, bhante''.</p>
              <p>[03] ``tadāhārasambhavanti, bhikkhave, yathābhūtaṃ sammappaññāya  passatāe yā vicikicchā sā pahīyatī''ti?</p>
              <p>[03] ``evaṃ, bhante''.</p>
              <p>[03] ``tadāhāranirodhā yaṃ bhūtaṃ, taṃ nirodhadhammanti, bhikkhave,  yathābhūtaṃ sammappaññāya passatāe yā vicikicchā sā pahīyatī''ti?</p>
              <p>[03] ``evaṃ ^a^V1.0330^ea^, bhante''.</p>
              <p>[03] ``bhūtamidanti, bhikkhave, itipi vo ettha  nibbicikicchā''ti?</p>
              <p>[03] ``evaṃ, bhante''.</p>
              <p>[03] ``tadāhārasambhavanti, bhikkhave, itipi vo ettha  nibbicikicchā''ti?</p>
              <p>[03] ``evaṃ, bhante''. </p>
              <p>[01] ``tadāhāranirodhā yaṃ bhūtaṃ taṃ nirodhadhammanti,  bhikkhave, itipi vo ettha nibbicikicchā''ti?</p>
              <p>[03] ``evaṃ, bhante''.</p>
              <p>[03] ``bhūtamidanti, bhikkhave, yathābhūtaṃ sammappaññāya sudiṭṭha''nti?</p>
              <p>[03] ``evaṃ, bhante''.</p>
              <p>[03] ``tadāhārasambhavanti, bhikkhave, yathābhūtaṃ sammappaññāya  sudiṭṭha''nti?</p>
              <p>[03] ``evaṃ, bhante''.</p>
              <p>[03] ``tadāhāranirodhā yaṃ bhūtaṃ taṃ nirodhadhammanti, bhikkhave,  yathābhūtaṃ sammappaññāya sudiṭṭha''nti?</p>
              <p>[03] ``evaṃ, bhante''.</p>
              <p>[03] ``imaṃ ^a^T1.0479^ea^ ce tumhe, bhikkhave, diṭṭhiṃ evaṃ parisuddhaṃ evaṃ  pariyodātaṃ allīyetha kelāyetha dhanāyetha ^a^V1.0331^ea^ mamāyetha, api nu me tumhe,  bhikkhave, kullūpamaṃ dhammaṃ desitaṃ ājāneyyātha nittharaṇatthāya no  gahaṇatthāyā''ti?</p>
              <p>[03] ``no hetaṃ, bhante''.</p>
              <p>[03] ``imaṃ ce tumhe, bhikkhave, diṭṭhiṃ evaṃ parisuddhaṃ evaṃ  pariyodātaṃ ^a^P1.0261^ea^ na allīyetha na kelāyetha na  dhanāyetha na mamāyetha, api nu me tumhe, bhikkhave, kullūpamaṃ dhammaṃ  desitaṃ ājāneyyātha nittharaṇatthāya no gahaṇatthāyā''ti?</p>
              <p>[03] ``evaṃ, bhante''. </p>
              <p>[03] 402^b^.^eb^ ``cattārome, bhikkhave, āhārā bhūtānaṃ vā  sattānaṃ ṭhitiyā, sambhavesīnaṃ vā anuggahāya. katame cattāro?  kabaḷīkāro āhāro oḷāriko vā sukhumo vā, phasso dutiyo,  manosañcetanā tatiyā, viññāṇaṃ catutthaṃ.</p>
              <p>[03] ``ime ca, bhikkhave, cattāro āhārā kiṃnidānā kiṃsamudayā  kiṃjātikā kiṃpabhavā?</p>
              <p>[03] ``ime cattāro āhārā taṇhānidānā taṇhāsamudayā  taṇhājātikā taṇhāpabhavā.</p>
              <p>[03] ``taṇhā cāyaṃ, bhikkhave, kiṃnidānā kiṃsamudayā kiṃjātikā  kiṃpabhavā?</p>
              <p>[03] ``taṇhā vedanānidānā vedanāsamudayā vedanājātikā  vedanāpabhavā.</p>
              <p>[03] ``vedanā cāyaṃ, bhikkhave, kiṃnidānā kiṃsamudayā kiṃjātikā  kiṃpabhavā?</p>
              <p>[03] ``vedanā phassanidānā phassasamudayā phassajātikā  phassapabhavā ^a^M1.0328^ea^.</p>
              <p>[03] ``phasso cāyaṃ, bhikkhave, kiṃnidāno kiṃsamudayo kiṃjātiko  kiṃpabhavo?</p>
              <p>[03] ``phasso ^a^V1.0332^ea^ saḷāyatananidāno saḷāyatanasamudayo  saḷāyatanajātiko saḷāyatanapabhavo.</p>
              <p>[03] ``saḷāyatanaṃ cidaṃ, bhikkhave, kiṃnidānaṃ kiṃsamudayaṃ ^a^T1.0480^ea^  kiṃjātikaṃ kiṃpabhavaṃ?</p>
              <p>[03] ``saḷāyatanaṃ nāmarūpanidānaṃ nāmarūpasamudayaṃ nāmarūpajātikaṃ  nāmarūpapabhavaṃ.</p>
              <p>[03] ``nāmarūpaṃ cidaṃ, bhikkhave, kiṃnidānaṃ kiṃsamudayaṃ kiṃjātikaṃ  kiṃpabhavaṃ?</p>
              <p>[03] ``nāmarūpaṃ viññāṇanidānaṃ viññāṇasamudayaṃ viññāṇajātikaṃ  viññāṇapabhavaṃ.</p>
              <p>[03] ``viññāṇaṃ cidaṃ, bhikkhave, kiṃnidānaṃ kiṃsamudayaṃ kiṃjātikaṃ  kiṃpabhavaṃ?</p>
              <p>[03] ``viññāṇaṃ saṅkhāranidānaṃ saṅkhārasamudayaṃ saṅkhārajātikaṃ  saṅkhārapabhavaṃ.</p>
              <p>[03] ``saṅkhārā cime, bhikkhave, kiṃnidānā kiṃsamudayā  kiṃjātikā kiṃpabhavā?</p>
              <p>[03] ``saṅkhārā avijjānidānā avijjāsamudayā avijjājātikā  avijjāpabhavā. </p>
              <p>[01] ``iti kho, bhikkhave, avijjāpaccayā saṅkhārā,  saṅkhārapaccayā viññāṇaṃ, viññāṇapaccayā nāmarūpaṃ, nāmarūpapaccayā  saḷāyatanaṃ, saḷāyatanapaccayā phasso, phassapaccayā vedanā,  vedanāpaccayā taṇhā, taṇhāpaccayā upādānaṃ, upādānapaccayā bhavo,  bhavapaccayā jāti, jātipaccayā jarāmaraṇaṃ  sokaparidevadukkhadomanassupāyāsā sambhavanti. evametassa kevalassa  dukkhakkhandhassa samudayo hoti.''' </p>
              <p>[03] 403^b^.^eb^ ``jātipaccayā jarāmaraṇanti iti kho panetaṃ  vuttaṃ; jātipaccayā nu kho, bhikkhave, jarāmaraṇaṃ, no vā, kathaṃ vā  ettha {kathaṃ vā vo ettha (?)} hotī''ti? ``jātipaccayā, bhante, jarāmaraṇaṃ; evaṃ no ettha  hoti {evaṃ no ettha hotīti (ka0)} -- jātipaccayā jarāmaraṇa''nti. ``bhavapaccayā jātīti iti  kho panetaṃ vuttaṃ; bhavapaccayā nu kho, bhikkhave, jāti, no vā, kathaṃ  vā ettha hotī''ti? ``bhavapaccayā, bhante ^a^P1.0262^ea^,  jāti; evaṃ no ettha hoti -- bhavapaccayā jātī''ti ^a^T1.0481^ea^.  ``upādānapaccayā ^a^V1.0333^ea^ bhavoti iti kho panetaṃ vuttaṃ; upādānapaccayā nu  kho, bhikkhave, bhavo, no vā, kathaṃ vā ettha hotī''ti?  ``upādānapaccayā, bhante, bhavo; evaṃ no ettha hoti --  upādānapaccayā bhavo''ti. ``taṇhāpaccayā upādānanti iti kho  panetaṃ vuttaṃ, taṇhāpaccayā nu kho, bhikkhave, upādānaṃ, no vā, kathaṃ  vā ettha hotī''ti? ``taṇhāpaccayā, bhante, upādānaṃ; evaṃ no ettha  hoti -- taṇhāpaccayā upādāna''nti. ``vedanāpaccayā ^a^M1.0329^ea^ taṇhāti iti  kho panetaṃ vuttaṃ; vedanāpaccayā nu kho, bhikkhave, taṇhā, no vā,  kathaṃ vā ettha hotī''ti? ``vedanāpaccayā, bhante, taṇhā; evaṃ no  ettha hoti -- vedanāpaccayā taṇhā''ti. ``phassapaccayā vedanāti  iti kho panetaṃ vuttaṃ; phassapaccayā nu kho, bhikkhave, vedanā, no  vā, kathaṃ vā ettha hotī''ti? ``phassapaccayā, bhante, vedanā; evaṃ  no ettha hoti -- phassapaccayā vedanā''ti. ``saḷāyatanapaccayā  phassoti iti kho panetaṃ vuttaṃ; saḷāyatanapaccayā nu kho, bhikkhave,  phasso, no vā, kathaṃ vā ettha hotī''ti? ``saḷāyatanapaccayā,  bhante, phasso; evaṃ no ettha hoti -- saḷāyatanapaccayā phasso''ti.  ``nāmarūpapaccayā saḷāyatananti iti kho panetaṃ vuttaṃ;  nāmarūpapaccayā nu kho, bhikkhave, saḷāyatanaṃ, no vā, kathaṃ vā ettha  hotī''ti? ``nāmarūpapaccayā, bhante, saḷāyatanaṃ; evaṃ no ettha  hoti -- nāmarūpapaccayā saḷāyatana''nti. ``viññāṇapaccayā  nāmarūpanti ^a^T1.0482^ea^ iti kho panetaṃ vuttaṃ; viññāṇapaccayā nu kho, bhikkhave,  nāmarūpaṃ, no vā, kathaṃ vā ettha hotī''ti? ``viññāṇapaccayā,  bhante, nāmarūpaṃ; evaṃ no ettha hoti -- viññāṇapaccayā  nāmarūpa''nti. ``saṅkhārapaccayā viññāṇanti iti kho panetaṃ  vuttaṃ; saṅkhārapaccayā nu kho, bhikkhave, viññāṇaṃ, no vā, kathaṃ vā  ettha hotī''ti? ``saṅkhārapaccayā, bhante, viññāṇaṃ; evaṃ no ettha  hoti -- saṅkhārapaccayā viññāṇa''nti. ``avijjāpaccayā  saṅkhārāti iti kho panetaṃ vuttaṃ; avijjāpaccayā nu kho, bhikkhave,  saṅkhārā, no vā, kathaṃ vā ettha hotī''ti? ``avijjāpaccayā,  bhante, saṅkhārā; evaṃ no ettha hoti -- avijjāpaccayā  saṅkhārā''ti. </p>
              <p>[03] 404^b^.^eb^ ``sādhu, bhikkhave. iti kho, bhikkhave,  tumhepi evaṃ vadetha, ahampi evaṃ vadāmi -- imasmiṃ sati idaṃ hoti,  imassuppādā ^a^P1.0263^ea^ idaṃ uppajjati, yadidaṃ --  avijjāpaccayā saṅkhārā, saṅkhārapaccayā viññāṇaṃ, viññāṇapaccayā  nāmarūpaṃ, nāmarūpapaccayā saḷāyatanaṃ, saḷāyatanapaccayā phasso,  phassapaccayā vedanā, vedanāpaccayā taṇhā, taṇhāpaccayā upādānaṃ,  upādānapaccayā ^a^V1.0334^ea^ bhavo, bhavapaccayā jāti, jātipaccayā jarāmaraṇaṃ  sokaparidevadukkhadomanassupāyāsā sambhavanti. evametassa kevalassa  dukkhakkhandhassa samudayo hoti.</p>
              <p>[03] ``avijjāyatveva ^a^M1.0330^ea^ asesavirāganirodhā saṅkhāranirodho,  saṅkhāranirodhā viññāṇanirodho, viññāṇanirodhā nāmarūpanirodho,  nāmarūpanirodhā saḷāyatananirodho ^a^T1.0483^ea^, saḷāyatananirodhā phassanirodho,  phassanirodhā vedanānirodho, vedanānirodhā taṇhānirodho,  taṇhānirodhā upādānanirodho, upādānanirodhā bhavanirodho,  bhavanirodhā jātinirodho, jātinirodhā jarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hoti. </p>
              <p>[03] 405^b^.^eb^ ``jātinirodhā jarāmaraṇanirodhoti iti kho  panetaṃ vuttaṃ; jātinirodhā nu kho, bhikkhave, jarāmaraṇanirodho, no  vā, kathaṃ vā ettha hotī''ti? ``jātinirodhā, bhante,  jarāmaraṇanirodho; evaṃ no ettha hoti -- jātinirodhā  jarāmaraṇanirodho''ti. ``bhavanirodhā jātinirodhoti iti kho  panetaṃ vuttaṃ; bhavanirodhā nu kho, bhikkhave, jātinirodho, no vā,  kathaṃ vā ettha hotī''ti? ``bhavanirodhā, bhante, jātinirodho; evaṃ  no ettha hoti -- bhavanirodhā jātinirodho''ti.  ``upādānanirodhā bhavanirodhoti iti kho panetaṃ vuttaṃ;  upādānanirodhā nu kho, bhikkhave, bhavanirodho, no vā, kathaṃ vā  ettha hotī''ti? ``upādānanirodhā, bhante, bhavanirodho; evaṃ no  ettha hoti -- upādānanirodhā bhavanirodho''ti. ``taṇhānirodhā  upādānanirodhoti iti kho panetaṃ vuttaṃ; taṇhānirodhā nu kho,  bhikkhave, upādānanirodho, no vā, kathaṃ vā ettha hotī''ti?  ``taṇhānirodhā, bhante, upādānanirodho; evaṃ no ettha hoti --  taṇhānirodhā upādānanirodho''ti. ``vedanānirodhā ^a^T1.0484^ea^  taṇhānirodhoti iti kho panetaṃ vuttaṃ; vedanānirodhā nu kho,  bhikkhave, taṇhānirodho, no vā, kathaṃ vā ettha hotī''ti?  ``vedanānirodhā, bhante, taṇhānirodho; evaṃ no ettha hoti --  vedanānirodhā taṇhānirodho''ti. ``phassanirodhā vedanānirodhoti  iti kho panetaṃ vuttaṃ; phassanirodhā ^a^P1.0264^ea^ nu kho,  bhikkhave, vedanānirodho, no vā, kathaṃ vā ettha hotī''ti?  ``phassanirodhā, bhante, vedanānirodho; evaṃ no ettha hoti --  phassanirodhā vedanānirodho''ti. ``saḷāyatananirodhā  phassanirodhoti iti kho panetaṃ vuttaṃ; saḷāyatananirodhā nu kho,  bhikkhave, phassanirodho, no vā ^a^M1.0331^ea^, kathaṃ vā ettha hotīti?  saḷāyatananirodhā, bhante, phassanirodho; evaṃ no ettha hoti --  saḷāyatananirodhā ^a^V1.0335^ea^ phassanirodho''ti. ``nāmarūpanirodhā  saḷāyatananirodhoti iti kho panetaṃ vuttaṃ; nāmarūpanirodhā nu kho,  bhikkhave, saḷāyatananirodho, no vā, kathaṃ vā ettha hotī''ti?  ``nāmarūpanirodhā, bhante, saḷāyatananirodho; evaṃ no ettha hoti  -- nāmarūpanirodhā saḷāyatananirodho''ti. ``viññāṇanirodhā  nāmarūpanirodhoti iti kho panetaṃ vuttaṃ; viññāṇanirodhā nu kho,  bhikkhave, nāmarūpanirodho, no vā, kathaṃ vā ettha hotī''ti?  ``viññāṇanirodhā, bhante, nāmarūpanirodho; evaṃ no ettha hoti --  viññāṇanirodhā nāmarūpanirodho''ti. ``saṅkhāranirodhā  viññāṇanirodhoti iti kho panetaṃ vuttaṃ; saṅkhāranirodhā nu kho,  bhikkhave, viññāṇanirodho, no vā, kathaṃ vā ettha hotī''ti?  ``saṅkhāranirodhā, bhante ^a^T1.0485^ea^, viññāṇanirodho; evaṃ no ettha hoti --  saṅkhāranirodhā viññāṇanirodho''ti. ``avijjānirodhā  saṅkhāranirodhoti iti kho panetaṃ vuttaṃ; avijjānirodhā nu kho,  bhikkhave, saṅkhāranirodho, no vā, kathaṃ vā ettha hotī''ti?  ``avijjānirodhā, bhante, saṅkhāranirodho; evaṃ no ettha hoti --  avijjānirodhā saṅkhāranirodho''ti. </p>
              <p>[03] 406^b^.^eb^ ``sādhu, bhikkhave. iti kho, bhikkhave,  tumhepi evaṃ vadetha, ahampi evaṃ vadāmi -- imasmiṃ asati idaṃ na  hoti, imassa nirodhā idaṃ nirujjhati, yadidaṃ -- avijjānirodhā  saṅkhāranirodho, saṅkhāranirodhā viññāṇanirodho, viññāṇanirodhā  nāmarūpanirodho, nāmarūpanirodhā saḷāyatananirodho,  saḷāyatananirodhā phassanirodho, phassanirodhā vedanānirodho,  vedanānirodhā taṇhānirodho, taṇhānirodhā upādānanirodho,  upādānanirodhā bhavanirodho, bhavanirodhā jātinirodho, jātinirodhā  jarāmaraṇaṃ sokaparidevadukkhadomanassupāyāsā nirujjhanti.  evametassa kevalassa dukkhakkhandhassa nirodho hoti. </p>
              <p>[03] 407^b^.^eb^ ``api nu tumhe, bhikkhave, evaṃ jānantā evaṃ  passantā pubbantaṃ ^a^T1.0486^ea^ ^a^P1.0265^ea^ vā paṭidhāveyyātha --  `ahesumha nu kho mayaṃ atītamaddhānaṃ, nanu kho ahesumha  atītamaddhānaṃ, kiṃ nu kho ahesumha atītamaddhānaṃ, kathaṃ nu kho  ahesumha atītamaddhānaṃ, kiṃ hutvā kiṃ ahesumha nu kho mayaṃ  atītamaddhāna'''nti?</p>
              <p>[03] ``no hetaṃ, bhante''.</p>
              <p>[03] ``api ^a^V1.0336^ea^ nu tumhe, bhikkhave, evaṃ jānantā evaṃ passantā  aparantaṃ ^a^M1.0332^ea^ vā paṭidhāveyyātha -- bhavissāma nu kho mayaṃ anāgatamaddhānaṃ,  nanu kho bhavissāma anāgatamaddhānaṃ, kiṃ nu kho bhavissāma  anāgatamaddhānaṃ, kathaṃ nu kho bhavissāma anāgatamaddhānaṃ, kiṃ hutvā  kiṃ bhavissāma nu kho mayaṃ anāgatamaddhāna''nti?</p>
              <p>[03] ``no hetaṃ, bhante''.</p>
              <p>[03] ``api nu tumhe, bhikkhave, evaṃ jānantā evaṃ passantā  etarahi vā paccuppannamaddhānaṃ ajjhattaṃ kathaṃkathī assatha -- ahaṃ nu  khosmi, no nu khosmi, kiṃ nu khosmi, kathaṃ nu khosmi, ayaṃ nu  kho satto kuto āgato, so kuhiṃgāmī bhavissatī''ti?</p>
              <p>[03] ``no hetaṃ, bhante''.</p>
              <p>[03] ``api nu tumhe, bhikkhave, evaṃ jānantā evaṃ passantā evaṃ  vadeyyātha -- satthā no garu, satthugāravena ca mayaṃ evaṃ vademā''ti?</p>
              <p>[03] ``no hetaṃ, bhante''.</p>
              <p>[03] ``api nu tumhe, bhikkhave, evaṃ jānantā evaṃ passantā evaṃ  vadeyyātha -- samaṇo evamāha, samaṇā ca nāma mayaṃ evaṃ vademā''ti?</p>
              <p>[03] ``no hetaṃ, bhante''.</p>
              <p>[03] ``api nu tumhe, bhikkhave, evaṃ jānantā evaṃ passantā aññaṃ  satthāraṃ ^a^T1.0487^ea^ uddiseyyāthā''ti?</p>
              <p>[03] ``no hetaṃ, bhante''.</p>
              <p>[03] ``api nu tumhe, bhikkhave, evaṃ jānantā evaṃ passantā yāni  tāni puthusamaṇabrāhmaṇānaṃ vata kotūhalamaṅgalāni tāni sārato  paccāgaccheyyāthā''ti?</p>
              <p>[03] ``no ^a^V1.0337^ea^ hetaṃ, bhante''.</p>
              <p>[03] ``nanu, bhikkhave, yadeva tumhākaṃ sāmaṃ ñātaṃ sāmaṃ diṭṭhaṃ sāmaṃ  viditaṃ, tadeva tumhe vadethā''ti.</p>
              <p>[03] ``evaṃ, bhante''.</p>
              <p>[03] ``sādhu, bhikkhave, upanītā kho me tumhe, bhikkhave, iminā  sandiṭṭhikena dhammena akālikena ehipassikena opaneyyikena paccattaṃ  veditabbena viññūhi. sandiṭṭhiko ayaṃ, bhikkhave, dhammo akāliko  ehipassiko opaneyyiko paccattaṃ veditabbo viññūhi -- iti yantaṃ  vuttaṃ, idametaṃ paṭicca vutta''nti. </p>
              <p>[03] 408^b^.^eb^ ``tiṇṇaṃ kho pana, bhikkhave, sannipātā  gabbhassāvakkanti hoti. idha mātāpitaro ca sannipatitā honti,  mātā ca na utunī hoti, gandhabbo ca na paccupaṭṭhito hoti, neva  tāva gabbhassāvakkanti ^a^P1.0266^ea^ hoti. idha mātāpitaro  ca sannipatitā honti, mātā ca utunī hoti, gandhabbo ca na  paccupaṭṭhito hoti, neva tāva gabbhassāvakkanti hoti. yato ca kho,  bhikkhave, mātāpitaro ca sannipatitā honti, mātā ca utunī hoti,  gandhabbo ca paccupaṭṭhito hoti -- evaṃ tiṇṇaṃ sannipātā  gabbhassāvakkanti hoti. tamenaṃ, bhikkhave, mātā nava vā dasa vā  māse gabbhaṃ kucchinā pariharati mahatā saṃsayena garubhāraṃ {garumbhāraṃ (sī0 pī0)}. tamenaṃ,  bhikkhave, mātā ^a^M1.0333^ea^ navannaṃ vā ^a^T1.0488^ea^ dasannaṃ vā māsānaṃ accayena vijāyati  mahatā saṃsayena garubhāraṃ. tamenaṃ jātaṃ samānaṃ sakena lohitena  poseti. lohitañhetaṃ, bhikkhave, ariyassa vinaye yadidaṃ mātuthaññaṃ.  sa kho so, bhikkhave, kumāro vuddhimanvāya indriyānaṃ  paripākamanvāya yāni tāni kumārakānaṃ kīḷāpanakāni tehi kīḷati,  seyyathidaṃ -- vaṅkakaṃ ghaṭikaṃ mokkhacikaṃ ciṅgulakaṃ pattāḷhakaṃ rathakaṃ  dhanukaṃ. sa kho so, bhikkhave, kumāro vuddhimanvāya indriyānaṃ  paripākamanvāya pañcahi kāmaguṇehi samappito samaṅgībhūto paricāreti  -- cakkhuviññeyyehi rūpehi iṭṭhehi kantehi manāpehi piyarūpehi  kāmūpasaṃhitehi rajanīyehi, sotaviññeyyehi saddehi... ghānaviññeyyehi  gandhehi... jivhāviññeyyehi rasehi... kāyaviññeyyehi phoṭṭhabbehi  iṭṭhehi kantehi manāpehi piyarūpehi kāmūpasaṃhitehi rajanīyehi. </p>
              <p>[03] 409^b^.^eb^ ``so ^a^V1.0338^ea^ cakkhunā rūpaṃ disvā piyarūpe rūpe  sārajjati, appiyarūpe rūpe byāpajjati, anupaṭṭhitakāyasati ca  viharati parittacetaso. tañca cetovimuttiṃ paññāvimuttiṃ yathābhūtaṃ  nappajānāti -- yatthassa te pāpakā akusalā dhammā aparisesā  nirujjhanti. so evaṃ anurodhavirodhaṃ samāpanno yaṃ kiñci vedanaṃ  vedeti sukhaṃ vā dukkhaṃ vā adukkhamasukhaṃ vā, so taṃ vedanaṃ  abhinandati abhivadati ajjhosāya tiṭṭhati. tassa taṃ vedanaṃ  abhinandato abhivadato ajjhosāya tiṭṭhato uppajjati nandī ^a^T1.0489^ea^. yā  vedanāsu nandī tadupādānaṃ, tassupādānapaccayā bhavo, bhavapaccayā jāti,  jātipaccayā jarāmaraṇaṃ sokaparidevadukkhadomanassupāyāsā sambhavanti.  evametassa kevalassa dukkhakkhandhassa samudayo hoti. sotena  saddaṃ sutvā...pe0... ghānena gandhaṃ ghāyitvā...pe0... jivhāya rasaṃ  sāyitvā...pe0... kāyena phoṭṭhabbaṃ phusitvā...pe0... manasā dhammaṃ  viññāya piyarūpe dhamme ^a^P1.0267^ea^ sārajjati, appiyarūpe  dhamme byāpajjati, anupaṭṭhitakāyasati ca viharati parittacetaso.  tañca cetovimuttiṃ paññāvimuttiṃ yathābhūtaṃ nappajānāti -- yatthassa te  pāpakā akusalā dhammā aparisesā nirujjhanti. so evaṃ  anurodhavirodhaṃ samāpanno yaṃ kiñci vedanaṃ vedeti sukhaṃ vā dukkhaṃ vā  adukkhamasukhaṃ vā, so taṃ vedanaṃ abhinandati abhivadati ajjhosāya  tiṭṭhati. tassa taṃ vedanaṃ abhinandato abhivadato ajjhosāya tiṭṭhato  uppajjati nandī. yā vedanāsu nandī tadupādānaṃ, tassupādānapaccayā ^a^M1.0334^ea^  bhavo, bhavapaccayā jāti, jātipaccayā jarāmaraṇaṃ  sokaparidevadukkhadomanassupāyāsā sambhavanti. evametassa kevalassa  dukkhakkhandhassa samudayo hoti. </p>
              <p>[03] 410^b^.^eb^ ``idha, bhikkhave, tathāgato loke uppajjati  arahaṃ sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā. so imaṃ lokaṃ  sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ sayaṃ  abhiññā ^a^T1.0490^ea^ sacchikatvā pavedeti. so dhammaṃ deseti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ; kevalaparipuṇṇaṃ  parisuddhaṃ brahmacariyaṃ pakāseti. taṃ dhammaṃ suṇāti gahapati vā  gahapatiputto vā aññatarasmiṃ vā kule paccājāto. so taṃ dhammaṃ  sutvā tathāgate saddhaṃ paṭilabhati. so tena saddhāpaṭilābhena  samannāgato iti paṭisañcikkhati -- `sambādho gharāvāso rajāpatho,  abbhokāso pabbajjā. nayidaṃ sukaraṃ agāraṃ ajjhāvasatā  ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.  yaṃnūnāhaṃ kesamassuṃ ^a^V1.0339^ea^ ohāretvā, kāsāyāni vatthāni acchādetvā,  agārasmā anagāriyaṃ pabbajeyya'''nti. so aparena samayena appaṃ  vā bhogakkhandhaṃ pahāya, mahantaṃ vā bhogakkhandhaṃ pahāya, appaṃ vā  ñātiparivaṭṭaṃ pahāya, mahantaṃ vā ñātiparivaṭṭaṃ pahāya, kesamassuṃ  ohāretvā, kāsāyāni vatthāni acchādetvā, agārasmā anagāriyaṃ  pabbajati. </p>
              <p>[03] 411^b^.^eb^ ``so evaṃ pabbajito samāno bhikkhūnaṃ  sikkhāsājīvasamāpanno pāṇātipātaṃ pahāya pāṇātipātā paṭivirato  hoti, nihitadaṇḍo nihitasattho lajjī dayāpanno  sabbapāṇabhūtahitānukampī viharati.</p>
              <p>[03] ``adinnādānaṃ pahāya adinnādānā paṭivirato ^a^P1.0268^ea^  hoti, dinnādāyī dinnapāṭikaṅkhī athenena sucibhūtena  attanā viharati.</p>
              <p>[03] ``abrahmacariyaṃ pahāya brahmacārī hoti, ārācārī virato  methunā gāmadhammā.</p>
              <p>[03] ``musāvādaṃ ^a^M1.0335^ea^ pahāya musāvādā paṭivirato hoti, saccavādī  saccasandho ^a^T1.0491^ea^ theto paccayiko avisaṃvādako lokassa.</p>
              <p>[03] ``pisuṇaṃ vācaṃ pahāya pisuṇāya vācāya paṭivirato hoti --  ito sutvā na amutra akkhātā imesaṃ bhedāya, amutra vā sutvā na  imesaṃ akkhātā amūsaṃ bhedāya. iti bhinnānaṃ vā sandhātā,  sahitānaṃ vā anuppadātā samaggārāmo samaggarato samagganandī,  samaggakaraṇiṃ vācaṃ bhāsitā hoti.</p>
              <p>[03] ``pharusaṃ vācaṃ pahāya pharusāya vācāya paṭivirato hoti --  yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā tathārūpiṃ vācaṃ bhāsitā hoti.</p>
              <p>[03] ``samphappalāpaṃ pahāya samphappalāpā paṭivirato hoti,  kālavādī bhūtavādī atthavādī dhammavādī vinayavādī, nidhānavatiṃ  vācaṃ bhāsitā kālena, sāpadesaṃ pariyantavatiṃ atthasaṃhitaṃ.</p>
              <p>[03] ``so ^a^V1.0340^ea^ bījagāmabhūtagāmasamārambhā paṭivirato hoti,  ekabhattiko hoti rattūparato, virato vikālabhojanā.  naccagītavāditavisūkadassanā paṭivirato hoti,   mālāgandhavilepanadhāraṇamaṇḍanavibhūsanaṭṭhānā paṭivirato hoti, uccāsayanamahāsayanā  paṭivirato hoti, jātarūparajatapaṭiggahaṇā paṭivirato hoti,  āmakadhaññapaṭiggahaṇā paṭivirato hoti, āmakamaṃsapaṭiggahaṇā  paṭivirato hoti, itthikumārikapaṭiggahaṇā paṭivirato hoti,  dāsidāsapaṭiggahaṇā paṭivirato hoti, ajeḷakapaṭiggahaṇā paṭivirato  hoti, kukkuṭasūkarapaṭiggahaṇā paṭivirato hoti,  hatthigavāssavaḷavapaṭiggahaṇā paṭivirato ^a^T1.0492^ea^ hoti, khettavatthupaṭiggahaṇā  paṭivirato hoti, dūteyyapahiṇagamanānuyogā paṭivirato hoti,  kayavikkayā paṭivirato hoti, tulākūṭakaṃsakūṭamānakūṭā paṭivirato  hoti, ukkoṭanavañcana-nikati-sāciyogā paṭivirato hoti,  chedana-vadhabandhanaviparāmosa-ālopa-sahasākārā paṭivirato hoti {passa  ma0 ni0 1.293 cūḷahatthipadopame}.</p>
              <p>[03] ``so santuṭṭho hoti kāyaparihārikena cīvarena  kucchiparihārikena piṇḍapātena. so yena yeneva pakkamati samādāyeva  pakkamati ^a^M1.0336^ea^. seyyathāpi nāma pakkhī sakuṇo yena yeneva ḍeti  sapattabhārova ḍeti, evameva bhikkhu santuṭṭho hoti kāyaparihārikena  cīvarena, kucchiparihārikena piṇḍapātena. so yena yeneva pakkamati  samādāyeva pakkamati. so iminā ariyena ^a^P1.0269^ea^  sīlakkhandhena samannāgato ajjhattaṃ anavajjasukhaṃ paṭisaṃvedeti. </p>
              <p>[01] ``so cakkhunā rūpaṃ disvā na nimittaggāhī hoti  nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati cakkhundriyaṃ, cakkhundriye saṃvaraṃ  āpajjati. sotena saddaṃ sutvā...pe0... ghānena gandhaṃ  ghāyitvā...pe0... jivhāya rasaṃ sāyitvā...pe0... kāyena phoṭṭhabbaṃ  phusitvā...pe0... manasā dhammaṃ viññāya na nimittaggāhī hoti  nānubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ tassa  saṃvarāya paṭipajjati, rakkhati manindriyaṃ manindriye saṃvaraṃ āpajjati.  so iminā ariyena indriyasaṃvarena samannāgato ajjhattaṃ  abyāsekasukhaṃ ^a^T1.0493^ea^ paṭisaṃvedeti.</p>
              <p>[03] ``so abhikkante paṭikkante sampajānakārī hoti, ālokite  vilokite sampajānakārī hoti ^a^V1.0341^ea^, samiñjite pasārite sampajānakārī  hoti, saṅghāṭipattacīvaradhāraṇe sampajānakārī hoti, asite pīte  khāyite sāyite sampajānakārī hoti, uccārapassāvakamme  sampajānakārī hoti, gate ṭhite nisinne sutte jāgarite bhāsite  tuṇhībhāve sampajānakārī hoti. </p>
              <p>[03] 412^b^.^eb^ ``so iminā ca ariyena sīlakkhandhena  samannāgato, (imāya ca ariyāya santuṭṭhiyā samannāgato) {passa ma0 ni0 1.296  cūḷahatthipadopame}, iminā ca ariyena indriyasaṃvarena samannāgato, iminā ca ariyena  satisampajaññena samannāgato, vivittaṃ senāsanaṃ bhajati -- araññaṃ  rukkhamūlaṃ pabbataṃ kandaraṃ giriguhaṃ susānaṃ vanapatthaṃ abbhokāsaṃ  palālapuñjaṃ. so pacchābhattaṃ piṇḍapātapaṭikkanto nisīdati pallaṅkaṃ  ābhujitvā, ujuṃ kāyaṃ paṇidhāya, parimukhaṃ satiṃ upaṭṭhapetvā. so  abhijjhaṃ loke pahāya vigatābhijjhena cetasā viharati, abhijjhāya  cittaṃ parisodheti; byāpādapadosaṃ pahāya ^a^M1.0337^ea^ abyāpannacitto viharati,  sabbapāṇabhūtahitānukampī, byāpādapadosā cittaṃ parisodheti; thīnamiddhaṃ  pahāya vigatathīnamiddho viharati ālokasaññī, sato sampajāno,  thīnamiddhā cittaṃ parisodheti; uddhaccakukkuccaṃ pahāya anuddhato viharati  ajjhattaṃ vūpasantacitto, uddhaccakukkuccā cittaṃ parisodheti; vicikicchaṃ  pahāya tiṇṇavicikiccho viharati akathaṃkathī kusalesu dhammesu,  vicikicchāya cittaṃ parisodheti. </p>
              <p>[03] 413^b^.^eb^ ``so ^a^T1.0494^ea^ ^a^P1.0270^ea^ ime pañca nīvaraṇe  pahāya cetaso upakkilese paññāya dubbalīkaraṇe, vivicceva kāmehi  vivicca akusalehi dhammehi savitakkaṃ savicāraṃ vivekajaṃ pītisukhaṃ  paṭhamaṃ jhānaṃ upasampajja viharati. puna caparaṃ, bhikkhave, bhikkhu  vitakkavicārānaṃ vūpasamā ajjhattaṃ sampasādanaṃ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ...pe0... tatiyaṃ  jhānaṃ...pe0... catutthaṃ jhānaṃ upasampajja viharati. </p>
              <p>[03] 414^b^.^eb^ ``so cakkhunā rūpaṃ disvā piyarūpe rūpe na  sārajjati, appiyarūpe rūpe na byāpajjati, upaṭṭhitakāyasati ca  viharati appamāṇacetaso. tañca cetovimuttiṃ paññāvimuttiṃ yathābhūtaṃ  pajānāti -- yatthassa te pāpakā akusalā dhammā aparisesā  nirujjhanti. so evaṃ anurodhavirodhavippahīno ^a^V1.0342^ea^ yaṃ kiñci vedanaṃ  vedeti, sukhaṃ vā dukkhaṃ vā adukkhamasukhaṃ vā, so taṃ vedanaṃ  nābhinandati nābhivadati nājjhosāya tiṭṭhati. tassa taṃ vedanaṃ  anabhinandato anabhivadato anajjhosāya tiṭṭhato yā vedanāsu nandī  sā nirujjhati. tassa nandīnirodhā upādānanirodho,  upādānanirodhā bhavanirodho, bhavanirodhā jātinirodho, jātinirodhā  jarāmaraṇaṃ sokaparidevadukkhadomanassupāyāsā nirujjhanti.  evametassa kevalassa dukkhakkhandhassa nirodho hoti. sotena saddaṃ  sutvā...pe0... ghānena gandhaṃ ghāyitvā...pe0... jivhāya rasaṃ  sāyitvā...pe0... kāyena phoṭṭhabbaṃ phusitvā...pe0... manasā dhammaṃ  viññāya piyarūpe ^a^T1.0495^ea^ dhamme na sārajjati, appiyarūpe dhamme na  byāpajjati, upaṭṭhitakāyasati ca viharati appamāṇacetaso, tañca  cetovimuttiṃ paññāvimuttiṃ yathābhūtaṃ pajānāti -- yatthassa te pāpakā  akusalā dhammā aparisesā nirujjhanti. so evaṃ  anurodhavirodhavippahīno yaṃ kiñci vedanaṃ vedeti, sukhaṃ vā dukkhaṃ  vā adukkhamasukhaṃ vā, so taṃ vedanaṃ nābhinandati nābhivadati ^a^M1.0338^ea^   nājjhosāya tiṭṭhati. tassa taṃ vedanaṃ anabhinandato anabhivadato  anajjhosāya tiṭṭhato yā vedanāsu nandī sā nirujjhati. tassa  nandīnirodhā upādānanirodho, upādānanirodhā bhavanirodho,  bhavanirodhā jātinirodho, jātinirodhā jarāmaraṇaṃ  sokaparidevadukkhadomanassupāyāsā nirujjhanti. evametassa  kevalassa dukkhakkhandhassa nirodho hoti. imaṃ kho me tumhe,  bhikkhave, saṃkhittena taṇhāsaṅkhayavimuttiṃ dhāretha, sātiṃ pana bhikkhuṃ  ^a^P1.0271^ea^ kevaṭṭaputtaṃ  mahātaṇhājālataṇhāsaṅghāṭappaṭimukka''nti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahātaṇhāsaṅkhayasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. mahāassapurasuttaṃ </h3n>
            <h4>
              <h4n> </h4n>
              <p>[03] 415^b^.^eb^ evaṃ ^a^T1.0496^ea^ ^a^V1.0343^ea^ me sutaṃ -- ekaṃ samayaṃ bhagavā aṅgesu  viharati assapuraṃ nāma aṅgānaṃ nigamo. tatra kho bhagavā bhikkhū  āmantesi -- ``bhikkhavo''ti. ``bhadante''ti te bhikkhū bhagavato  paccassosuṃ. bhagavā etadavoca --</p>
              <p>[03] ``samaṇā samaṇāti vo, bhikkhave, jano sañjānāti. tumhe  ca pana `ke tumhe'ti puṭṭhā samānā `samaṇāmhā'ti paṭijānātha; tesaṃ  vo, bhikkhave, evaṃsamaññānaṃ sataṃ evaṃpaṭiññānaṃ sataṃ `ye dhammā  samaṇakaraṇā ca brāhmaṇakaraṇā ca te dhamme samādāya vattissāma, evaṃ  no ayaṃ amhākaṃ samaññā ca saccā bhavissati paṭiññā ca bhūtā.  yesañca mayaṃ cīvarapiṇḍapātasenāsanagilānappaccayabhesajjaparikkhāraṃ  paribhuñjāma, tesaṃ te kārā amhesu mahapphalā bhavissanti mahānisaṃsā,  amhākañcevāyaṃ pabbajjā avañjhā bhavissati saphalā saudrayā'ti.  evañhi vo, bhikkhave, sikkhitabbaṃ. </p>
              <p>[03] 416^b^.^eb^ ``katame ca, bhikkhave, dhammā samaṇakaraṇā ca  brāhmaṇakaraṇā ca? `hirottappena samannāgatā bhavissāmā'ti evañhi  vo, bhikkhave, sikkhitabbaṃ. siyā kho pana, bhikkhave, tumhākaṃ  evamassa -- `hirottappenamha samannāgatā ^a^M1.0339^ea^, alamettāvatā katamettāvatā,  anuppatto no sāmaññattho, natthi no kiñci uttariṃ karaṇīya'nti  tāvatakeneva tuṭṭhiṃ āpajjeyyātha. ārocayāmi vo, bhikkhave ^a^T1.0497^ea^,  paṭivedayāmi vo, bhikkhave -- `mā vo sāmaññatthikānaṃ sataṃ  sāmaññattho parihāyi, sati uttariṃ karaṇīye'. </p>
              <p>[03] 417^b^.^eb^ ``kiñca, bhikkhave, uttariṃ karaṇīyaṃ?  `parisuddho no kāyasamācāro ^a^P1.0272^ea^ bhavissati uttāno  vivaṭo na ca chiddavā saṃvuto ca. tāya ca pana  parisuddhakāyasamācāratāya nevattānukkaṃsessāma na paraṃ vambhessāmā'ti  {nevattānukkaṃsissāma na paraṃ vambhissāmāti (sabbattha)}  evañhi vo, bhikkhave, sikkhitabbaṃ. siyā kho pana, bhikkhave,  tumhākaṃ evamassa -- `hirottappenamha samannāgatā, parisuddho no  kāyasamācāro; alamettāvatā katamettāvatā, anuppatto no sāmaññattho,  natthi no ^a^V1.0344^ea^ kiñci uttariṃ karaṇīya'nti tāvatakeneva tuṭṭhiṃ āpajjeyyātha.  ārocayāmi vo, bhikkhave, paṭivedayāmi vo, bhikkhave -- `mā  vo sāmaññatthikānaṃ sataṃ sāmaññattho parihāyi, sati uttariṃ  karaṇīye'. </p>
              <p>[03] 418^b^.^eb^ ``kiñca, bhikkhave, uttariṃ karaṇīyaṃ?  `parisuddho no vacīsamācāro bhavissati uttāno vivaṭo na ca  chiddavā saṃvuto ca. tāya ca pana parisuddhavacīsamācāratāya  nevattānukkaṃsessāma na paraṃ vambhessāmā'ti evañhi vo, bhikkhave,  sikkhitabbaṃ. siyā kho pana, bhikkhave, tumhākaṃ evamassa --  `hirottappenamha samannāgatā, parisuddho no kāyasamācāro, parisuddho  vacīsamācāro; alamettāvatā katamettāvatā, anuppatto no sāmaññattho,  natthi no kiñci uttariṃ karaṇīya'nti tāvatakeneva tuṭṭhiṃ āpajjeyyātha.  ārocayāmi vo ^a^T1.0498^ea^, bhikkhave, paṭivedayāmi vo, bhikkhave -- `mā  vo sāmaññatthikānaṃ sataṃ sāmaññattho parihāyi, sati uttariṃ  karaṇīye'. </p>
              <p>[03] 419^b^.^eb^ ``kiñca, bhikkhave, uttariṃ karaṇīyaṃ?  `parisuddho no manosamācāro bhavissati uttāno vivaṭo na ca  chiddavā saṃvuto ca. tāya ca pana ^a^M1.0340^ea^ parisuddhamanosamācāratāya  nevattānukkaṃsessāma na paraṃ vambhessāmā'ti evañhi vo, bhikkhave,  sikkhitabbaṃ. siyā kho pana, bhikkhave, tumhākaṃ evamassa --  `hirottappenamha samannāgatā, parisuddho no kāyasamācāro, parisuddho  vacīsamācāro, parisuddho manosamācāro; alamettāvatā katamettāvatā,  anuppatto no sāmaññattho, natthi no kiñci uttariṃ karaṇīya'nti  tāvatakeneva tuṭṭhiṃ āpajjeyyātha. ārocayāmi vo, bhikkhave,  paṭivedayāmi vo, bhikkhave -- `mā vo sāmaññatthikānaṃ sataṃ  sāmaññattho parihāyi, sati uttariṃ karaṇīye'. </p>
              <p>[03] 420^b^.^eb^ ``kiñca, bhikkhave, uttariṃ karaṇīyaṃ?  `parisuddho no ājīvo bhavissati uttāno vivaṭo na ca chiddavā  saṃvuto ca. tāya ca pana parisuddhājīvatāya nevattānukkaṃsessāma na paraṃ  vambhessāmā'ti evañhi vo, bhikkhave, sikkhitabbaṃ. siyā kho  pana, bhikkhave, tumhākaṃ evamassa -- `hirottappenamha samannāgatā,  parisuddho no kāyasamācāro, parisuddho vacīsamācāro, parisuddho  manosamācāro, parisuddho ājīvo; alamettāvatā ^a^P1.0273^ea^  katamettāvatā, anuppatto no sāmaññattho ^a^T1.0499^ea^, natthi no kiñci uttariṃ  karaṇīya'nti ^a^V1.0345^ea^ tāvatakeneva tuṭṭhiṃ āpajjeyyātha. ārocayāmi vo,  bhikkhave, paṭivedayāmi vo, bhikkhave -- `mā vo sāmaññatthikānaṃ  sataṃ sāmaññattho parihāyi, sati uttariṃ karaṇīye'. </p>
              <p>[03] 421^b^.^eb^ ``kiñca, bhikkhave, uttariṃ karaṇīyaṃ?  `indriyesu guttadvārā bhavissāma; cakkhunā rūpaṃ disvā na  nimittaggāhī nānubyañjanaggāhī. yatvādhikaraṇamenaṃ cakkhundriyaṃ asaṃvutaṃ  viharantaṃ abhijjhādomanassā pāpakā akusalā dhammā anvāssaveyyuṃ,  tassa saṃvarāya paṭipajjissāma, rakkhissāma cakkhundriyaṃ, cakkhundriye  saṃvaraṃ āpajjissāma. sotena saddaṃ sutvā...pe0... ghānena gandhaṃ  ghāyitvā...pe0... jivhāya rasaṃ sāyitvā...pe0... kāyena phoṭṭhabbaṃ  phusitvā...pe0... manasā dhammaṃ viññāya na nimittaggāhī  nānubyañjanaggāhī. yatvādhikaraṇamenaṃ manindriyaṃ asaṃvutaṃ viharantaṃ  abhijjhādomanassā pāpakā akusalā dhammā anvāssaveyyuṃ, tassa  saṃvarāya paṭipajjissāma, rakkhissāma manindriyaṃ, manindriye saṃvaraṃ  āpajjissāmā'ti evañhi vo, bhikkhave, sikkhitabbaṃ. siyā kho  pana, bhikkhave, tumhākaṃ evamassa -- `hirottappenamha ^a^M1.0341^ea^ samannāgatā,  parisuddho no kāyasamācāro, parisuddho vacīsamācāro, parisuddho  manosamācāro, parisuddho ājīvo, indriyesumha guttadvārā;  alamettāvatā katamettāvatā, anuppatto no sāmaññattho, natthi no  kiñci uttariṃ karaṇīya'nti tāvatakeneva tuṭṭhiṃ ^a^T1.0500^ea^ āpajjeyyātha.  ārocayāmi vo, bhikkhave, paṭivedayāmi vo, bhikkhave -- `mā vo  sāmaññatthikānaṃ sataṃ sāmaññattho parihāyi, sati uttariṃ karaṇīye'. </p>
              <p>[03] 422^b^.^eb^ ``kiñca, bhikkhave, uttariṃ karaṇīyaṃ?  `bhojane mattaññuno bhavissāma, paṭisaṅkhā yoniso āhāraṃ  āharissāma, neva davāya na madāya na maṇḍanāya na vibhūsanāya  yāvadeva imassa kāyassa ṭhitiyā yāpanāya, vihiṃsūparatiyā,  brahmacariyānuggahāya, iti purāṇañca vedanaṃ paṭihaṅkhāma navañca vedanaṃ  na uppādessāma, yātrā ca no bhavissati, anavajjatā ca, phāsu  vihāro cā'ti evañhi vo, bhikkhave, sikkhitabbaṃ. siyā kho  pana, bhikkhave, tumhākaṃ evamassa -- `hirottappenamha samannāgatā,  parisuddho no kāyasamācāro, parisuddho vacīsamācāro, parisuddho  manosamācāro, parisuddho ājīvo, indriyesumha guttadvārā, bhojane  mattaññuno; alamettāvatā katamettāvatā, anuppatto no sāmaññattho,  natthi no kiñci uttariṃ karaṇīya'nti tāvatakeneva tuṭṭhiṃ āpajjeyyātha.  ārocayāmi vo, bhikkhave, paṭivedayāmi vo, bhikkhave -- `mā  vo, sāmaññatthikānaṃ sataṃ sāmaññattho parihāyi sati uttariṃ  karaṇīye'. </p>
              <p>[03] 423^b^.^eb^ ``kiñca ^a^V1.0346^ea^, bhikkhave, uttariṃ karaṇīyaṃ?  `jāgariyaṃ anuyuttā bhavissāma, divasaṃ caṅkamena nisajjāya  āvaraṇīyehi dhammehi cittaṃ parisodhessāma. rattiyā paṭhamaṃ yāmaṃ  caṅkamena ^a^P1.0274^ea^ nisajjāya āvaraṇīyehi dhammehi ^a^T1.0501^ea^ cittaṃ  parisodhessāma. rattiyā majjhimaṃ yāmaṃ dakkhiṇena passena  sīhaseyyaṃ kappessāma pāde pādaṃ accādhāya, sato sampajāno  uṭṭhānasaññaṃ manasi karitvā. rattiyā pacchimaṃ yāmaṃ paccuṭṭhāya  caṅkamena nisajjāya āvaraṇīyehi dhammehi cittaṃ parisodhessāmā'ti,  evañhi vo, bhikkhave, sikkhitabbaṃ. siyā kho pana, bhikkhave,  tumhākaṃ evamassa -- `hirottappenamha samannāgatā, parisuddho no  kāyasamācāro, parisuddho vacīsamācāro, parisuddho ^a^M1.0342^ea^ manosamācāro,  parisuddho ājīvo, indriyesumha guttadvārā, bhojane mattaññuno,  jāgariyaṃ anuyuttā; alamettāvatā katamettāvatā, anuppatto no  sāmaññattho, natthi no kiñci uttariṃ karaṇīya'nti, tāvatakeneva  tuṭṭhiṃ āpajjeyyātha. ārocayāmi vo, bhikkhave, paṭivedayāmi vo,  bhikkhave -- `mā vo, sāmaññatthikānaṃ sataṃ sāmaññattho parihāyi  sati uttariṃ karaṇīye'. </p>
              <p>[03] 424^b^.^eb^ ``kiñca, bhikkhave, uttariṃ karaṇīyaṃ?  `satisampajaññena samannāgatā bhavissāma, abhikkante paṭikkante  sampajānakārī, ālokite vilokite sampajānakārī, samiñjite  pasārite sampajānakārī, saṅghāṭipattacīvaradhāraṇe sampajānakārī,  asite pīte khāyite sāyite sampajānakārī, uccārapassāvakamme  sampajānakārī, gate ṭhite nisinne sutte jāgarite bhāsite tuṇhībhāve  sampajānakārī'ti, evañhi vo, bhikkhave, sikkhitabbaṃ. siyā kho  pana, bhikkhave, tumhākaṃ evamassa ^a^T1.0502^ea^ -- `hirottappenamha samannāgatā,  parisuddho no kāyasamācāro, parisuddho vacīsamācāro, parisuddho  manosamācāro, parisuddho ājīvo, indriyesumha guttadvārā, bhojane  mattaññuno, jāgariyaṃ anuyuttā, satisampajaññena samannāgatā;  alamettāvatā katamettāvatā, anuppatto no sāmaññattho, natthi no  kiñci uttariṃ karaṇīya'nti tāvatakeneva tuṭṭhiṃ āpajjeyyātha.  ārocayāmi vo, bhikkhave, paṭivedayāmi vo, bhikkhave -- `mā vo,  sāmaññatthikānaṃ sataṃ sāmaññattho parihāyi sati uttariṃ karaṇīye'. </p>
              <p>[03] 425^b^.^eb^ ``kiñca, bhikkhave, uttariṃ karaṇīyaṃ? idha,  bhikkhave, bhikkhu vivittaṃ senāsanaṃ bhajati -- araññaṃ rukkhamūlaṃ  pabbataṃ kandaraṃ giriguhaṃ susānaṃ vanappatthaṃ abbhokāsaṃ palālapuñjaṃ.  so pacchābhattaṃ piṇḍapātapaṭikkanto nisīdati pallaṅkaṃ ābhujitvā, ujuṃ  kāyaṃ paṇidhāya ^a^V1.0347^ea^ parimukhaṃ satiṃ upaṭṭhapetvā. so abhijjhaṃ loke pahāya  vigatābhijjhena cetasā viharati, abhijjhāya cittaṃ parisodheti;  byāpādapadosaṃ pahāya abyāpannacitto viharati, sabbapāṇabhūtahitānukampī  ^a^P1.0275^ea^, byāpādapadosā cittaṃ parisodheti; thīnamiddhaṃ  pahāya vigatathīnamiddho viharati, ālokasaññī sato sampajāno,  thīnamiddhā cittaṃ parisodheti; uddhaccakukkuccaṃ pahāya anuddhato viharati  ^a^M1.0343^ea^,  ajjhattaṃ vūpasantacitto, uddhaccakukkuccā cittaṃ parisodheti; vicikicchaṃ  pahāya tiṇṇavicikiccho viharati, akathaṃkathī kusalesu dhammesu,  vicikicchāya cittaṃ parisodheti. </p>
              <p>[03] 426^b^.^eb^ ``seyyathāpi ^a^T1.0503^ea^, bhikkhave, puriso iṇaṃ ādāya  kammante payojeyya. tassa te kammantā samijjheyyuṃ {sampajjeyyuṃ (syā0 kaṃ0  ka0)}. so yāni ca  porāṇāni iṇamūlāni tāni ca byantī {byantiṃ (ka0), byanti (pī0)} kareyya, siyā cassa uttariṃ  avasiṭṭhaṃ dārabharaṇāya. tassa evamassa -- `ahaṃ kho pubbe iṇaṃ  ādāya kammante payojesiṃ, tassa me te kammantā samijjhiṃsu.  sohaṃ yāni ca porāṇāni iṇamūlāni tāni ca byantī akāsiṃ,  atthi ca me uttariṃ avasiṭṭhaṃ dārabharaṇāyā'ti. so tatonidānaṃ  labhetha pāmojjaṃ, adhigaccheyya somanassaṃ.</p>
              <p>[03] ``seyyathāpi, bhikkhave, puriso ābādhiko assa dukkhito  bāḷhagilāno, bhattañcassa nacchādeyya, na cassa kāye balamattā.  so aparena samayena tamhā ābādhā mucceyya, bhattañcassa chādeyya,  siyā cassa kāye balamattā. tassa evamassa -- `ahaṃ kho pubbe  ābādhiko ahosiṃ dukkhito bāḷhagilāno, bhattañca me nacchādesi,  na ca me āsi kāye balamattā, somhi etarahi tamhā ābādhā mutto,  bhattañca me chādeti, atthi ca me kāye balamattā'ti. so  tatonidānaṃ labhetha pāmojjaṃ, adhigaccheyya somanassaṃ.</p>
              <p>[03] ``seyyathāpi, bhikkhave, puriso bandhanāgāre baddho assa.  so aparena samayena tamhā bandhanā mucceyya sotthinā abbhayena {abyayena (sī0  pī0)}, na  cassa kiñci bhogānaṃ vayo. tassa evamassa -- `ahaṃ kho pubbe  bandhanāgāre baddho ahosiṃ, somhi etarahi ^a^T1.0504^ea^ tamhā bandhanā mutto,  sotthinā abbhayena, natthi ca me kiñci bhogānaṃ vayo'ti. so  tatonidānaṃ labhetha pāmojjaṃ, adhigaccheyya somanassaṃ.</p>
              <p>[03] ``seyyathāpi ^a^V1.0348^ea^, bhikkhave, puriso dāso assa anattādhīno  parādhīno na yenakāmaṃgamo. so aparena samayena tamhā dāsabyā  mucceyya attādhīno aparādhīno bhujisso yenakāmaṃgamo. tassa  evamassa -- `ahaṃ kho pubbe dāso ahosiṃ ^a^M1.0344^ea^ anattādhīno parādhīno  na yenakāmaṃgamo, somhi etarahi tamhā dāsabyā mutto attādhīno  aparādhīno ^a^P1.0276^ea^ bhujisso yenakāmaṃgamo'ti. so  tatonidānaṃ labhetha pāmojjaṃ, adhigaccheyya somanassaṃ.</p>
              <p>[03] ``seyyathāpi, bhikkhave, puriso sadhano sabhogo  kantāraddhānamaggaṃ paṭipajjeyya {sīlakkhandhavaggapāḷiyā kiñci visadisaṃ}. so aparena samayena tamhā kantārā  nitthareyya sotthinā abbhayena, na cassa kiñci bhogānaṃ vayo.  tassa evamassa -- `ahaṃ kho pubbe sadhano sabhogo kantāraddhānamaggaṃ  paṭipajjiṃ. somhi etarahi tamhā kantārā nitthiṇṇo sotthinā  abbhayena, natthi ca me kiñci bhogānaṃ vayo'ti. so tatonidānaṃ  labhetha pāmojjaṃ, adhigaccheyya somanassaṃ.</p>
              <p>[03] ``evameva kho, bhikkhave, bhikkhu yathā iṇaṃ yathā rogaṃ yathā  bandhanāgāraṃ yathā dāsabyaṃ yathā kantāraddhānamaggaṃ, ime pañca nīvaraṇe  appahīne attani samanupassati. seyyathāpi, bhikkhave, āṇaṇyaṃ yathā  ārogyaṃ yathā bandhanāmokkhaṃ yathā bhujissaṃ yathā khemantabhūmiṃ;  evameva bhikkhu ime pañca nīvaraṇe ^a^T1.0505^ea^ pahīne attani samanupassati. </p>
              <p>[03] 427^b^.^eb^ ``so ime pañca nīvaraṇe pahāya cetaso  upakkilese paññāya dubbalīkaraṇe, vivicceva kāmehi vivicca  akusalehi dhammehi, savitakkaṃ savicāraṃ vivekajaṃ pītisukhaṃ paṭhamaṃ  jhānaṃ upasampajja viharati. so imameva kāyaṃ vivekajena pītisukhena  abhisandeti parisandeti paripūreti parippharati, nāssa kiñci  sabbāvato kāyassa vivekajena pītisukhena apphuṭaṃ hoti.  seyyathāpi, bhikkhave, dakkho nhāpako {nahāpako (sī0 syā0 kaṃ0 pī0)} vā nhāpakantevāsī vā  kaṃsathāle nhānīyacuṇṇāni {nahānīyacuṇṇāni (sī0 syā0 kaṃ0 pī0)} ākiritvā udakena paripphosakaṃ  paripphosakaṃ sanneyya. sāyaṃ nhānīyapiṇḍi snehānugatā snehaparetā  santarabāhirā, phuṭā snehena na ca pagghariṇī. evameva kho,  bhikkhave, bhikkhu imameva kāyaṃ vivekajena pītisukhena abhisandeti  parisandeti paripūreti parippharati, nāssa kiñci sabbāvato kāyassa  vivekajena pītisukhena apphuṭaṃ hoti. </p>
              <p>[03] 428^b^.^eb^ ``puna ^a^M1.0345^ea^ caparaṃ, bhikkhave, bhikkhu  vitakkavicārānaṃ vūpasamā ajjhattaṃ sampasādanaṃ ^a^V1.0349^ea^ cetaso ekodibhāvaṃ  avitakkaṃ avicāraṃ samādhijaṃ pītisukhaṃ dutiyaṃ jhānaṃ upasampajja  viharati. so imameva kāyaṃ samādhijena pītisukhena abhisandeti  parisandeti paripūreti parippharati, nāssa kiñci sabbāvato kāyassa  samādhijena pītisukhena apphuṭaṃ hoti. seyyathāpi, bhikkhave,  udakarahado ubbhidodako ^a^P1.0277^ea^ {ubbhitodako (ka0)}. tassa  ^a^T1.0506^ea^ nevassa puratthimāya disāya udakassa āyamukhaṃ, na pacchimāya disāya  udakassa āyamukhaṃ, na uttarāya disāya udakassa āyamukhaṃ, na  dakkhiṇāya disāya udakassa āyamukhaṃ, devo ca na kālena kālaṃ  sammādhāraṃ anuppaveccheyya. atha kho tamhāva udakarahadā sītā  vāridhārā ubbhijjitvā tameva udakarahadaṃ sītena vārinā abhisandeyya  parisandeyya paripūreyya paripphareyya, nāssa kiñci sabbāvato  udakarahadassa sītena vārinā apphuṭaṃ assa. evameva kho, bhikkhave,  bhikkhu imameva kāyaṃ samādhijena pītisukhena abhisandeti  parisandeti paripūreti parippharati, nāssa kiñci sabbāvato kāyassa  samādhijena pītisukhena apphuṭaṃ hoti. </p>
              <p>[03] 429^b^.^eb^ ``puna caparaṃ, bhikkhave, bhikkhu pītiyā ca  virāgā upekkhako ca viharati, sato ca sampajāno, sukhañca kāyena  paṭisaṃvedeti, yaṃ taṃ ariyā ācikkhanti -- `upekkhako satimā  sukhavihārī'ti tatiyaṃ jhānaṃ upasampajja viharati. so imameva kāyaṃ  nippītikena sukhena abhisandeti parisandeti paripūreti parippharati,  nāssa kiñci sabbāvato kāyassa nippītikena sukhena apphuṭaṃ hoti.  seyyathāpi, bhikkhave, uppaliniyaṃ vā paduminiyaṃ vā  puṇḍarīkiniyaṃ vā appekaccāni uppalāni vā padumāni vā  puṇḍarīkāni vā udake jātāni udake saṃvaḍḍhāni udakānuggatāni  antonimuggaposīni, tāni yāva caggā yāva ca mūlā ^a^T1.0507^ea^ sītena  vārinā abhisannāni parisannāni paripūrāni paripphuṭāni, nāssa {na nesaṃ  (sī0)}  kiñci sabbāvataṃ uppalānaṃ vā padumānaṃ vā puṇḍarīkānaṃ vā sītena  vārinā apphuṭaṃ assa. evameva kho, bhikkhave, bhikkhu imameva  kāyaṃ nippītikena sukhena abhisandeti parisandeti paripūreti  parippharati, nāssa kiñci sabbāvato kāyassa nippītikena sukhena  apphuṭaṃ hoti. </p>
              <p>[03] 430^b^.^eb^ ``puna ^a^M1.0346^ea^ caparaṃ, bhikkhave, bhikkhu sukhassa ca  pahānā dukkhassa ca pahānā, pubbeva somanassadomanassānaṃ atthaṅgamā,  adukkhamasukhaṃ upekkhāsatipārisuddhiṃ catutthaṃ jhānaṃ upasampajja viharati.  so imameva kāyaṃ parisuddhena cetasā pariyodātena pharitvā  nisinno hoti ^a^V1.0350^ea^, nāssa kiñci sabbāvato kāyassa parisuddhena cetasā  pariyodātena apphuṭaṃ hoti. seyyathāpi, bhikkhave, puriso odātena  vatthena sasīsaṃ pārupetvā nisinno assa, nāssa kiñci sabbāvato  ^a^P1.0278^ea^ kāyassa odātena vatthena apphuṭaṃ assa.  evameva kho, bhikkhave, bhikkhu imameva kāyaṃ parisuddhena cetasā  pariyodātena pharitvā nisinno hoti, nāssa kiñci sabbāvato  kāyassa parisuddhena cetasā pariyodātena apphuṭaṃ hoti. </p>
              <p>[03] 431^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte pubbenivāsānussatiñāṇāya cittaṃ abhininnāmeti. so  anekavihitaṃ pubbenivāsaṃ ^a^T1.0508^ea^ anussarati, seyyathidaṃ -- ekampi jātiṃ,  dvepi jātiyo...pe0... iti sākāraṃ sauddesaṃ anekavihitaṃ  pubbenivāsaṃ anussarati. seyyathāpi, bhikkhave, puriso sakamhā  gāmā aññaṃ gāmaṃ gaccheyya, tamhāpi gāmā aññaṃ gāmaṃ gaccheyya, so  tamhā gāmā sakaṃyeva gāmaṃ paccāgaccheyya. tassa evamassa -- `ahaṃ  kho sakamhā gāmā amuṃ gāmaṃ agacchiṃ {agacchiṃ (sī0 syā0 kaṃ0 pī0)}, tatrapi evaṃ aṭṭhāsiṃ evaṃ  nisīdiṃ evaṃ abhāsiṃ evaṃ tuṇhī ahosiṃ; tamhāpi gāmā amuṃ gāmaṃ  agacchiṃ, tatrapi evaṃ aṭṭhāsiṃ evaṃ nisīdiṃ evaṃ abhāsiṃ evaṃ tuṇhī  ahosiṃ; somhi tamhā gāmā sakaṃyeva gāmaṃ paccāgato'ti. evameva  kho, bhikkhave, bhikkhu anekavihitaṃ pubbenivāsaṃ anussarati,  seyyathidaṃ -- ekampi jātiṃ dvepi jātiyo...pe0... iti sākāraṃ  sauddesaṃ anekavihitaṃ pubbenivāsaṃ anussarati. </p>
              <p>[03] 432^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ṭhite  āneñjappatte sattānaṃ cutūpapātañāṇāya cittaṃ abhininnāmeti. so  dibbena cakkhunā visuddhena atikkantamānusakena satte passati cavamāne  upapajjamāne hīne paṇīte ^a^M1.0347^ea^ suvaṇṇe dubbaṇṇe, sugate duggate,  yathākammūpage satte pajānāti...pe0... ^a^P1.0279^ea^  seyyathāpi, bhikkhave, dve agārā sadvārā {sannadvārā (ka0)}. tattha cakkhumā puriso  majjhe ṭhito passeyya manusse gehaṃ pavisantepi nikkhamantepi,  anucaṅkamantepi anuvicarantepi ^a^T1.0509^ea^. evameva kho, bhikkhave, bhikkhu  dibbena cakkhunā visuddhena atikkantamānusakena satte passati cavamāne  upapajjamāne hīne paṇīte suvaṇṇe dubbaṇṇe, sugate duggate yathākammūpage  satte pajānāti...pe0.... </p>
              <p>[03] 433^b^.^eb^ ``so evaṃ samāhite citte parisuddhe  pariyodāte anaṅgaṇe vigatūpakkilese mudubhūte kammaniye ^a^V1.0351^ea^ ṭhite  āneñjappatte āsavānaṃ khayañāṇāya cittaṃ abhininnāmeti. so `idaṃ  dukkha'nti yathābhūtaṃ pajānāti, `ayaṃ dukkhasamudayo'ti yathābhūtaṃ  pajānāti, `ayaṃ dukkhanirodho'ti yathābhūtaṃ pajānāti, `ayaṃ  dukkhanirodhagāminī paṭipadā'ti yathābhūtaṃ pajānāti. `ime  āsavā'ti yathābhūtaṃ pajānāti, `ayaṃ āsavasamudayo'ti yathābhūtaṃ  pajānāti, `ayaṃ āsavanirodho'ti yathābhūtaṃ pajānāti, `ayaṃ  āsavanirodhagāminī paṭipadā'ti yathābhūtaṃ pajānāti. tassa evaṃ  jānato evaṃ passato kāmāsavāpi cittaṃ vimuccati, bhavāsavāpi cittaṃ  vimuccati, avijjāsavāpi cittaṃ vimuccati. vimuttasmiṃ vimuttamiti  ñāṇaṃ hoti -- `khīṇā jāti, vusitaṃ brahmacariyaṃ, kataṃ karaṇīyaṃ,  nāparaṃ itthattāyā'ti pajānāti.</p>
              <p>[03] ``seyyathāpi, bhikkhave, pabbatasaṅkhepe udakarahado accho  vippasanno anāvilo. tattha cakkhumā puriso tīre ṭhito passeyya  sippisambukampi {sippikasambukampi (syā0 kaṃ0 ka0)} sakkharakathalampi macchagumbampi, carantampi  tiṭṭhantampi. tassa evamassa -- `ayaṃ kho udakarahado accho  vippasanno anāvilo. tatrime sippisambukāpi ^a^P1.0280^ea^  sakkharakathalāpi macchagumbāpi carantipi tiṭṭhantipīti ^a^T1.0510^ea^. evameva  kho, bhikkhave, bhikkhu `idaṃ dukkha'nti yathābhūtaṃ  pajānāti...pe0... nāparaṃ itthattāyāti pajānāti. </p>
              <p>[03] 434^b^.^eb^ ``ayaṃ vuccati, bhikkhave, bhikkhu `samaṇo'  itipi `brāhmaṇo'itipi `nhātako'itipi `vedagū'itipi  `sottiyo'itipi `ariyo'itipi `arahaṃ'itipi. kathañca,  bhikkhave, bhikkhu samaṇo hoti? samitāssa honti pāpakā  akusalā dhammā, saṃkilesikā, ponobbhavikā, sadarā, dukkhavipākā  ^a^M1.0348^ea^, āyatiṃ, jātijarāmaraṇiyā. evaṃ kho, bhikkhave, bhikkhu  samaṇo hoti.</p>
              <p>[03] ``kathañca, bhikkhave, bhikkhu brāhmaṇo hoti? bāhitāssa  honti pāpakā akusalā dhammā ^a^V1.0352^ea^, saṃkilesikā, ponobbhavikā, sadarā,  dukkhavipākā, āyatiṃ, jātijarāmaraṇiyā. evaṃ kho, bhikkhave,  bhikkhu brāhmaṇo hoti.</p>
              <p>[03] ``kathañca, bhikkhave, bhikkhu nhātako {nahātako (sī0 syā0 kaṃ0 pī0)} hoti? nhātāssa  honti pāpakā akusalā dhammā, saṃkilesikā, ponobbhavikā, sadarā,  dukkhavipākā, āyatiṃ, jātijarāmaraṇiyā. evaṃ kho, bhikkhave,  bhikkhu nhātako hoti.</p>
              <p>[03] ``kathañca, bhikkhave, bhikkhu vedagū hoti? viditāssa  honti pāpakā akusalā dhammā, saṃkilesikā, ponobbhavikā, sadarā,  dukkhavipākā, āyatiṃ, jātijarāmaraṇiyā. evaṃ kho, bhikkhave,  bhikkhu vedagū hoti.</p>
              <p>[03] ``kathañca, bhikkhave, bhikkhu sottiyo hoti? nissutāssa  honti pāpakā akusalā dhammā, saṃkilesikā, ponobbhavikā, sadarā,  dukkhavipākā, āyatiṃ, jātijarāmaraṇiyā. evaṃ kho, bhikkhave,  bhikkhu sottiyo hoti.</p>
              <p>[03] ``kathañca, bhikkhave, bhikkhu ariyo hoti ^a^T1.0511^ea^? ārakāssa  honti pāpakā akusalā dhammā, saṃkilesikā, ponobbhavikā, sadarā,  dukkhavipākā, āyatiṃ, jātijarāmaraṇiyā. evaṃ kho, bhikkhave,  bhikkhu ariyo hoti.</p>
              <p>[03] ``kathañca, bhikkhave, bhikkhu arahaṃ hoti? ārakāssa  honti pāpakā akusalā dhammā, saṃkilesikā, ponobbhavikā, sadarā,  dukkhavipākā, āyatiṃ, jātijarāmaraṇiyā. evaṃ kho, bhikkhave,  bhikkhu arahaṃ hotī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahāassapurasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. cūḷāssapurasuttaṃ </h3n>
            <h4>
              <h4n> </h4n>
              <p>[03] 435^b^.^eb^ evaṃ ^a^M1.0349^ea^ ^a^V1.0353^ea^ ^a^P1.0281^ea^ ^a^T1.0512^ea^ me sutaṃ -- ekaṃ samayaṃ  bhagavā aṅgesu viharati assapuraṃ nāma aṅgānaṃ nigamo. tatra kho  bhagavā bhikkhū āmantesi -- ``bhikkhavo''ti. ``bhadante''ti te  bhikkhū bhagavato paccassosuṃ. bhagavā etadavoca -- ``samaṇā  samaṇāti vo, bhikkhave, jano sañjānāti. tumhe ca pana `ke  tumhe'ti puṭṭhā samānā `samaṇāmhā'ti paṭijānātha. tesaṃ vo,  bhikkhave, evaṃsamaññānaṃ sataṃ evaṃpaṭiññānaṃ sataṃ -- `yā  samaṇasāmīcippaṭipadā taṃ paṭipajjissāma; evaṃ no ayaṃ amhākaṃ  samaññā ca saccā bhavissati paṭiññā ca bhūtā; yesañca mayaṃ  cīvarapiṇḍapātasenāsanagilānappaccayabhesajjaparikkhāraṃ paribhuñjāma,  tesaṃ te kārā amhesu mahapphalā bhavissanti mahānisaṃsā,  amhākañcevāyaṃ pabbajjā avañjhā bhavissati saphalā saudrayā'ti.  evañhi vo, bhikkhave, sikkhitabbaṃ. </p>
              <p>[03] 436^b^.^eb^ ``kathañca, bhikkhave, bhikkhu na  samaṇasāmīcippaṭipadaṃ paṭipanno hoti? yassa kassaci, bhikkhave,  bhikkhuno abhijjhālussa abhijjhā appahīnā hoti, byāpannacittassa  byāpādo appahīno hoti, kodhanassa kodho appahīno hoti,  upanāhissa upanāho appahīno hoti, makkhissa makkho appahīno  hoti, paḷāsissa paḷāso appahīno hoti, issukissa issā  appahīnā hoti, maccharissa macchariyaṃ appahīnaṃ hoti ^a^T1.0513^ea^, saṭhassa  sāṭheyyaṃ appahīnaṃ hoti, māyāvissa māyā appahīnā hoti,  pāpicchassa pāpikā icchā appahīnā hoti, micchādiṭṭhikassa  micchādiṭṭhi appahīnā hoti -- imesaṃ kho ahaṃ, bhikkhave,  samaṇamalānaṃ samaṇadosānaṃ samaṇakasaṭānaṃ āpāyikānaṃ ṭhānānaṃ  duggativedaniyānaṃ appahānā `na samaṇasāmīcippaṭipadaṃ paṭipanno'ti  vadāmi. seyyathāpi, bhikkhave, matajaṃ nāma āvudhajātaṃ ubhatodhāraṃ  pītanisitaṃ. tadassa saṅghāṭiyā sampārutaṃ sampaliveṭhitaṃ.  tathūpamāhaṃ, bhikkhave, imassa bhikkhuno pabbajjaṃ vadāmi. </p>
              <p>[03] 437^b^.^eb^ ``nāhaṃ, bhikkhave, saṅghāṭikassa  saṅghāṭidhāraṇamattena sāmaññaṃ vadāmi. nāhaṃ, bhikkhave, acelakassa  acelakamattena sāmaññaṃ vadāmi. nāhaṃ, bhikkhave, rajojallikassa  rajojallikamattena sāmaññaṃ vadāmi. nāhaṃ, bhikkhave ^a^M1.0350^ea^ ^a^V1.0354^ea^,  udakorohakassa  udakorohaṇamattena {udakorohakamattena (sī0 pī0)} sāmaññaṃ vadāmi. nāhaṃ, bhikkhave,  rukkhamūlikassa rukkhamūlikamattena ^a^P1.0282^ea^ sāmaññaṃ  vadāmi. nāhaṃ, bhikkhave, abbhokāsikassa abbhokāsikamattena  sāmaññaṃ vadāmi. nāhaṃ, bhikkhave, ubbhaṭṭhakassa ubbhaṭṭhakamattena  sāmaññaṃ vadāmi. nāhaṃ, bhikkhave, pariyāyabhattikassa  pariyāyabhattikamattena sāmaññaṃ vadāmi. nāhaṃ, bhikkhave,  mantajjhāyakassa mantajjhāyakamattena sāmaññaṃ vadāmi. nāhaṃ,  bhikkhave, jaṭilakassa jaṭādhāraṇamattena sāmaññaṃ vadāmi.</p>
              <p>[03] ``saṅghāṭikassa ce, bhikkhave, saṅghāṭidhāraṇamattena  abhijjhālussa ^a^T1.0514^ea^ abhijjhā pahīyetha, byāpannacittassa byāpādo pahīyetha,  kodhanassa kodho pahīyetha, upanāhissa upanāho pahīyetha, makkhissa  makkho pahīyetha, paḷāsissa paḷāso pahīyetha, issukissa issā  pahīyetha, maccharissa macchariyaṃ pahīyetha, saṭhassa sāṭheyyaṃ pahīyetha,  māyāvissa māyā pahīyetha, pāpicchassa pāpikā icchā pahīyetha,  micchādiṭṭhikassa micchādiṭṭhi pahīyetha, tamenaṃ mittāmaccā  ñātisālohitā jātameva naṃ saṅghāṭikaṃ kareyyuṃ, saṅghāṭikattameva {saṃghāṭīkatte  ceva (ka0)}   samādapeyyuṃ -- `ehi tvaṃ, bhadramukha, saṅghāṭiko hohi,  saṅghāṭikassa te sato saṅghāṭidhāraṇamattena abhijjhālussa abhijjhā  pahīyissati, byāpannacittassa byāpādo pahīyissati, kodhanassa kodho  pahīyissati, upanāhissa upanāho pahīyissati, makkhissa makkho  pahīyissati, paḷāsissa paḷāso pahīyissati, issukissa issā  pahīyissati, maccharissa macchariyaṃ pahīyissati, saṭhassa sāṭheyyaṃ  pahīyissati, māyāvissa māyā pahīyissati, pāpicchassa pāpikā  icchā pahīyissati, micchādiṭṭhikassa micchādiṭṭhi pahīyissatī'ti.  yasmā ca kho ahaṃ, bhikkhave, saṅghāṭikampi idhekaccaṃ passāmi  abhijjhāluṃ byāpannacittaṃ kodhanaṃ upanāhiṃ makkhiṃ paḷāsiṃ issukiṃ  macchariṃ saṭhaṃ māyāviṃ pāpicchaṃ micchādiṭṭhikaṃ, tasmā na  saṅghāṭikassa saṅghāṭidhāraṇamattena sāmaññaṃ vadāmi.</p>
              <p>[03] ``acelakassa ce, bhikkhave...pe0... rajojallikassa ce,  bhikkhave...pe0... udakorohakassa ce, bhikkhave...pe0...  rukkhamūlikassa ^a^T1.0515^ea^ ce, bhikkhave...pe0... abbhokāsikassa ce,  bhikkhave...pe0... ubbhaṭṭhakassa ce, bhikkhave...pe0...  pariyāyabhattikassa ce, bhikkhave...pe0... mantajjhāyakassa ce,  bhikkhave...pe0... jaṭilakassa ^a^M1.0351^ea^ ce, bhikkhave, jaṭādhāraṇamattena  abhijjhālussa abhijjhā pahīyetha, byāpannacittassa byāpādo pahīyetha ^a^V1.0355^ea^,  kodhanassa kodho pahīyetha, upanāhissa upanāho pahīyetha, makkhissa  makkho pahīyetha, paḷāsissa paḷāso pahīyetha, issukissa issā  pahīyetha, maccharissa macchariyaṃ pahīyetha, saṭhassa sāṭheyyaṃ pahīyetha,  māyāvissa māyā pahīyetha, pāpicchassa pāpikā icchā pahīyetha,  micchādiṭṭhikassa micchādiṭṭhi pahīyetha, tamenaṃ mittāmaccā  ñātisālohitā jātameva naṃ jaṭilakaṃ kareyyuṃ, jaṭilakattameva {jaṭilakatte ceva  (ka0)}  samādapeyyuṃ -- `ehi tvaṃ, bhadramukha, jaṭilako hohi, jaṭilakassa te  sato jaṭādhāraṇamattena abhijjhālussa abhijjhā pahīyissati  byāpannacittassa ^a^P1.0283^ea^ byāpādo pahīyissati,  kodhanassa kodho pahīyissati...pe0... pāpicchassa pāpikā icchā  pahīyissati micchādiṭṭhikassa micchādiṭṭhi pahīyissatī'ti. yasmā  ca kho ahaṃ, bhikkhave, jaṭilakampi idhekaccaṃ passāmi abhijjhāluṃ  byāpannacittaṃ kodhanaṃ upanāhiṃ makkhiṃ palāsiṃ issukiṃ macchariṃ saṭhaṃ  māyāviṃ pāpicchaṃ micchādiṭṭhiṃ, tasmā ^a^T1.0516^ea^ na jaṭilakassa jaṭādhāraṇamattena  sāmaññaṃ vadāmi. </p>
              <p>[03] 438^b^.^eb^ ``kathañca, bhikkhave, bhikkhu  samaṇasāmīcippaṭipadaṃ paṭipanno hoti? yassa kassaci, bhikkhave,  bhikkhuno abhijjhālussa abhijjhā pahīnā hoti, byāpannacittassa  byāpādo pahīno hoti, kodhanassa kodho pahīno hoti, upanāhissa  upanāho pahīno hoti, makkhissa makkho pahīno hoti, paḷāsissa  paḷāso pahīno hoti, issukissa issā pahīnā hoti, maccharissa  macchariyaṃ pahīnaṃ hoti, saṭhassa sāṭheyyaṃ pahīnaṃ hoti, māyāvissa  māyā pahīnā hoti, pāpicchassa pāpikā icchā pahīnā hoti,  micchādiṭṭhikassa micchādiṭṭhi pahīnā hoti -- imesaṃ kho ahaṃ,  bhikkhave, samaṇamalānaṃ samaṇadosānaṃ samaṇakasaṭānaṃ āpāyikānaṃ  ṭhānānaṃ duggativedaniyānaṃ pahānā `samaṇasāmīcippaṭipadaṃ paṭipanno'ti  vadāmi. so sabbehi imehi pāpakehi akusalehi dhammehi  visuddhamattānaṃ samanupassati ( ) {(vimuttamattānaṃ samanupassati) (sī0 syā0  kaṃ0 pī0)}. tassa sabbehi imehi pāpakehi  akusalehi dhammehi visuddhamattānaṃ samanupassato ^a^M1.0352^ea^ ( )  {(vimuttamattānaṃ samanupassato) (sī0 syā0 kaṃ0 pī0)} pāmojjaṃ jāyati,  pamuditassa pīti jāyati, pītimanassa kāyo passambhati,  passaddhakāyo sukhaṃ vedeti, sukhino cittaṃ samādhiyati.</p>
              <p>[03] ``so mettāsahagatena cetasā ekaṃ disaṃ pharitvā viharati,  tathā dutiyaṃ, tathā tatiyaṃ, tathā catutthaṃ. iti uddhamadho tiriyaṃ  sabbadhi sabbattatāya sabbāvantaṃ lokaṃ mettāsahagatena cetasā vipulena  mahaggatena appamāṇena ^a^T1.0517^ea^ averena abyābajjhena pharitvā viharati.  karuṇāsahagatena ^a^V1.0356^ea^ cetasā...pe0... muditāsahagatena cetasā...pe0...  upekkhāsahagatena cetasā ekaṃ disaṃ pharitvā viharati, tathā dutiyaṃ,  tathā tatiyaṃ, tathā catutthaṃ. iti uddhamadho tiriyaṃ sabbadhi  sabbattatāya sabbāvantaṃ lokaṃ upekkhāsahagatena cetasā vipulena  mahaggatena appamāṇena averena abyābajjhena pharitvā viharati.  seyyathāpi, bhikkhave, pokkharaṇī acchodakā sātodakā sītodakā  setakā supatitthā ramaṇīyā. puratthimāya ^a^P1.0284^ea^ cepi  disāya puriso āgaccheyya ghammābhitatto ghammapareto kilanto  tasito pipāsito. so taṃ pokkharaṇiṃ āgamma vineyya  udakapipāsaṃ vineyya ghammapariḷāhaṃ...pe0... pacchimāya cepi disāya  puriso āgaccheyya...pe0... uttarāya cepi disāya puriso āgaccheyya...pe0...  dakkhiṇāya cepi disāya puriso āgaccheyya. yato kuto cepi naṃ  puriso āgaccheyya ghammābhitatto ghammapareto, kilanto tasito  pipāsito. so taṃ pokkharaṇiṃ āgamma vineyya udakapipāsaṃ,  vineyya ghammapariḷāhaṃ. evameva kho, bhikkhave, khattiyakulā cepi  agārasmā anagāriyaṃ pabbajito hoti, so ca tathāgatappaveditaṃ  dhammavinayaṃ āgamma, evaṃ mettaṃ karuṇaṃ muditaṃ upekkhaṃ bhāvetvā labhati  ajjhattaṃ {tamahaṃ (ka0)} vūpasamaṃ {tamahaṃ (ka0)}. ajjhattaṃ vūpasamā `samaṇasāmīcippaṭipadaṃ  paṭipanno'ti vadāmi. brāhmaṇakulā cepi...pe0... vessakulā  cepi...pe0... suddakulā cepi...pe0... yasmā kasmā cepi kulā  agārasmā anagāriyaṃ pabbajito hoti ^a^T1.0518^ea^, so ca tathāgatappaveditaṃ  dhammavinayaṃ āgamma, evaṃ mettaṃ karuṇaṃ muditaṃ upekkhaṃ bhāvetvā labhati  ajjhattaṃ vūpasamaṃ. ajjhattaṃ vūpasamā `samaṇasāmīcippaṭipadaṃ  paṭipanno'ti vadāmi.</p>
              <p>[03] ``khattiyakulā ^a^M1.0353^ea^ cepi agārasmā anagāriyaṃ pabbajito hoti.  so ca āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja viharati. āsavānaṃ  khayā samaṇo hoti. brāhmaṇakulā cepi...pe0... vessakulā  cepi... suddakulā cepi... yasmā kasmā cepi kulā agārasmā  anagāriyaṃ pabbajito hoti, so ca āsavānaṃ khayā anāsavaṃ  cetovimuttiṃ paññāvimuttiṃ ^a^V1.0357^ea^ diṭṭheva dhamme sayaṃ abhiññā sacchikatvā  upasampajja viharati. āsavānaṃ khayā samaṇo hotī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] cūḷāssapurasuttaṃ niṭṭhitaṃ dasamaṃ. </p>
              <p>[06] mahāyamakavaggo niṭṭhito catuttho. </p>
              <p>[01] tassuddānaṃ -- </p>
              <p>[21] giñjakasālavanaṃ pariharituṃ, paññavato puna saccakanisedho. </p>
              <p>[22] mukhavaṇṇapasīdanatāpindo, kevaṭṭāssapurajaṭilena.. </p>
            </h4>
          </h3>
        </h2>
        <h2>
          <h2n> 5. cūḷayamakavaggo </h2n>
          <h3>
            <h3n> 1. sāleyyakasuttaṃ </h3n>
            <h4>
              <h4n> </h4n>
              <p>[03] 439^b^.^eb^ evaṃ ^a^T1.0519^ea^ ^a^M1.0354^ea^ ^a^V1.0358^ea^ ^a^P1.0285^ea^  me sutaṃ -- ekaṃ  samayaṃ bhagavā kosalesu cārikaṃ caramāno mahatā bhikkhusaṅghena saddhiṃ  yena sālā nāma kosalānaṃ brāhmaṇagāmo tadavasari. assosuṃ kho  sāleyyakā brāhmaṇagahapatikā -- ``samaṇo khalu, bho, gotamo  sakyaputto sakyakulā pabbajito kosalesu cārikaṃ caramāno mahatā  bhikkhusaṅghena saddhiṃ sālaṃ anuppatto. taṃ kho pana bhavantaṃ gotamaṃ  evaṃ kalyāṇo kittisaddo abbhuggato -- `itipi so bhagavā arahaṃ  sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā. so imaṃ  lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ  sayaṃ abhiññā sacchikatvā pavedeti. so dhammaṃ deseti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ; kevalaparipuṇṇaṃ  parisuddhaṃ brahmacariyaṃ pakāseti'. sādhu kho pana tathārūpānaṃ arahataṃ  dassanaṃ hotī''ti.</p>
              <p>[03] atha kho sāleyyakā brāhmaṇagahapatikā yena bhagavā  tenupasaṅkamiṃsu; upasaṅkamitvā appekacce bhagavantaṃ abhivādetvā  ekamantaṃ nisīdiṃsu; appekacce bhagavatā saddhiṃ sammodiṃsu,  sammodanīyaṃ kathaṃ ^a^T1.0520^ea^ sāraṇīyaṃ vītisāretvā ekamantaṃ nisīdiṃsu;  appekacce yena bhagavā tenañjaliṃ paṇāmetvā ekamantaṃ nisīdiṃsu;  appekacce bhagavato santike nāmagottaṃ sāvetvā ekamantaṃ nisīdiṃsu;  appekacce tuṇhībhūtā ekamantaṃ nisīdiṃsu. ekamantaṃ nisinnā kho  sāleyyakā brāhmaṇagahapatikā bhagavantaṃ etadavocuṃ -- ``ko nu kho,  bho gotama, hetu, ko paccayo, yena midhekacce sattā kāyassa bhedā paraṃ  maraṇā apāyaṃ duggatiṃ vinipātaṃ nirayaṃ upapajjanti ^a^V1.0359^ea^? ko pana, bho  gotama, hetu, ko paccayo, yena midhekacce sattā kāyassa bhedā paraṃ  maraṇā sugatiṃ saggaṃ lokaṃ upapajjantī''ti?</p>
              <p>[03] ``adhammacariyāvisamacariyāhetu kho, gahapatayo, evamidhekacce  sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjanti. dhammacariyāsamacariyāhetu ^a^M1.0355^ea^ kho, gahapatayo, evamidhekacce  sattā kāyassa bhedā paraṃ maraṇā sugatiṃ saggaṃ lokaṃ upapajjantī''ti  ^a^P1.0286^ea^.</p>
              <p>[03] ``na kho mayaṃ imassa bhoto gotamassa saṃkhittena bhāsitassa,  vitthārena atthaṃ avibhattassa, vitthārena atthaṃ ājānāma. sādhu no  bhavaṃ gotamo tathā dhammaṃ desetu, yathā mayaṃ imassa bhoto gotamassa  saṃkhittena bhāsitassa, vitthārena atthaṃ avibhattassa, vitthārena atthaṃ  ājāneyyāmā''ti. ``tena hi, gahapatayo, suṇātha, sādhukaṃ manasi  karotha, bhāsissāmī''ti. ``evaṃ, bho''ti kho sāleyyakā  brāhmaṇagahapatikā bhagavato paccassosuṃ. bhagavā ^a^T1.0521^ea^ etadavoca -- </p>
              <p>[03] 440^b^.^eb^ ``tividhaṃ kho, gahapatayo, kāyena  adhammacariyāvisamacariyā hoti, catubbidhaṃ vācāya  adhammacariyāvisamacariyā hoti, tividhaṃ manasā  adhammacariyāvisamacariyā hoti. </p>
              <p>[01] ``kathañca, gahapatayo, tividhaṃ kāyena  adhammacariyāvisamacariyā hoti? idha, gahapatayo, ekacco  pāṇātipātī hoti, luddo {luddo dāruṇo (ka0) ṭīkā oloketabbā} lohitapāṇi  hatappahate niviṭṭho adayāpanno pāṇabhūtesu {sabbapāṇabhūtesu (syā0 kaṃ0 ka0)}.</p>
              <p>[03] ``adinnādāyī kho pana hoti. yaṃ taṃ parassa paravittūpakaraṇaṃ,  gāmagataṃ vā araññagataṃ vā, taṃ adinnaṃ theyyasaṅkhātaṃ ādātā hoti.</p>
              <p>[03] ``kāmesumicchācārī kho pana hoti. yā tā māturakkhitā  piturakkhitā mātāpiturakkhitā bhāturakkhitā bhaginirakkhitā  ñātirakkhitā gottarakkhitā dhammarakkhitā sassāmikā saparidaṇḍā  antamaso mālāguḷaparikkhittāpi, tathārūpāsu cārittaṃ āpajjitā  hoti. evaṃ kho, gahapatayo, tividhaṃ kāyena  adhammacariyāvisamacariyā hoti.</p>
              <p>[03] ``kathañca ^a^V1.0360^ea^, gahapatayo, catubbidhaṃ vācāya  adhammacariyāvisamacariyā hoti? idha, gahapatayo, ekacco  musāvādī hoti. sabhāgato vā parisāgato vā, ñātimajjhagato vā  pūgamajjhagato vā rājakulamajjhagato vā, abhinīto sakkhipuṭṭho --  `ehambho purisa, yaṃ jānāsi taṃ vadehī'ti ^a^M1.0356^ea^, so ajānaṃ vā āha --  `jānāmī'ti, jānaṃ vā āha -- `na jānāmī'ti, apassaṃ vā āha  -- `passāmī'ti, passaṃ vā āha -- `na passāmī'ti {so āha ajānaṃ vā ahaṃ  jānāmīti jānaṃ vā ahaṃ na jānāmīti apassaṃ vā ahaṃ passāmīti  passaṃ vā ahaṃ na passāmīti (ka0)}. iti  attahetu vā parahetu vā āmisakiñcikkhahetu vā sampajānamusā  bhāsitā hoti.</p>
              <p>[03] ``pisuṇavāco kho pana hoti. ito sutvā amutra akkhātā ^a^T1.0522^ea^  imesaṃ bhedāya, amutra vā sutvā imesaṃ akkhātā amūsaṃ bhedāya. iti  samaggānaṃ vā bhettā {bhedakā (ka0), bhedetā (syā0 kaṃ0), tadaṭṭhakathāyaṃ pana  bhettāti dissati}, bhinnānaṃ vā anuppadātā, vaggārāmo vaggarato  vagganandī vaggakaraṇiṃ vācaṃ bhāsitā hoti.</p>
              <p>[03] ``pharusavāco kho pana hoti. yā sā vācā aṇḍakā {kaṇḍakā (ka0)}  kakkasā parakaṭukā parābhisajjanī kodhasāmantā asamādhisaṃvattanikā  ^a^P1.0287^ea^, tathārūpiṃ vācaṃ bhāsitā hoti.</p>
              <p>[03] ``samphappalāpī kho pana hoti. akālavādī abhūtavādī  anatthavādī adhammavādī avinayavādī. anidhānavatiṃ vācaṃ bhāsitā  hoti akālena anapadesaṃ apariyantavatiṃ anatthasaṃhitaṃ. evaṃ kho,  gahapatayo, catubbidhaṃ vācāya adhammacariyāvisamacariyā hoti.</p>
              <p>[03] ``kathañca, gahapatayo, tividhaṃ manasā  adhammacariyāvisamacariyā hoti? idha, gahapatayo, ekacco  abhijjhālu hoti, yaṃ taṃ parassa paravittūpakaraṇaṃ taṃ abhijjhātā hoti  -- `aho vata yaṃ parassa taṃ mamassā'''ti!</p>
              <p>[03] ``byāpannacitto kho pana hoti paduṭṭhamanasaṅkappo -- `ime  sattā haññantu vā vajjhantu vā ucchijjantu vā vinassantu vā mā vā  ahesu'''nti {mā vā ahesuṃ iti vāti (sī0 pī0 ka0)}.</p>
              <p>[03] ``micchādiṭṭhiko kho pana hoti viparītadassano -- `natthi  dinnaṃ natthi yiṭṭhaṃ natthi hutaṃ, natthi sukatadukkaṭānaṃ kammānaṃ phalaṃ  vipāko, natthi ayaṃ loko natthi paro loko, natthi mātā natthi  pitā, natthi sattā opapātikā ^a^M1.0357^ea^, natthi loke samaṇabrāhmaṇā  sammaggatā sammāpaṭipannā ^a^V1.0361^ea^ ye imañca lokaṃ parañca lokaṃ sayaṃ  abhiññā sacchikatvā pavedentī'ti. evaṃ kho, gahapatayo, tividhaṃ  manasā adhammacariyāvisamacariyā ^a^T1.0523^ea^ hoti.</p>
              <p>[03] ``evaṃ adhammacariyāvisamacariyāhetu kho, gahapatayo,  evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjanti. </p>
              <p>[03] 441^b^.^eb^ ``tividhaṃ kho, gahapatayo, kāyena  dhammacariyāsamacariyā hoti, catubbidhaṃ vācāya dhammacariyāsamacariyā  hoti, tividhaṃ manasā dhammacariyāsamacariyā hoti.</p>
              <p>[03] ``kathañca, gahapatayo, tividhaṃ kāyena dhammacariyāsamacariyā  hoti? idha, gahapatayo, ekacco pāṇātipātaṃ pahāya pāṇātipātā  paṭivirato hoti, nihitadaṇḍo nihitasattho lajjī dayāpanno  sabbapāṇabhūtahitānukampī viharati.</p>
              <p>[03] ``adinnādānaṃ pahāya adinnādānā paṭivirato hoti. yaṃ taṃ  parassa paravittūpakaraṇaṃ, gāmagataṃ vā araññagataṃ vā, taṃ nādinnaṃ  theyyasaṅkhātaṃ ādātā hoti. </p>
              <p>[01] ``kāmesumicchācāraṃ pahāya kāmesumicchācārā  paṭivirato hoti. yā tā māturakkhitā piturakkhitā  mātāpiturakkhitā bhāturakkhitā bhaginirakkhitā ñātirakkhitā  gottarakkhitā dhammarakkhitā sassāmikā saparidaṇḍā antamaso  mālāguḷaparikkhittāpi, tathārūpāsu na cārittaṃ āpajjitā hoti.  evaṃ kho, gahapatayo, tividhaṃ kāyena dhammacariyāsamacariyā ^a^P1.0288^ea^  hoti. </p>
              <p>[01] ``kathañca, gahapatayo, catubbidhaṃ vācāya  dhammacariyāsamacariyā hoti? idha, gahapatayo, ekacco musāvādaṃ  pahāya musāvādā paṭivirato hoti. sabhāgato vā parisāgato vā,  ñātimajjhagato vā pūgamajjhagato vā rājakulamajjhagato vā,  abhinīto sakkhipuṭṭho -- `ehambho purisa, yaṃ jānāsi taṃ vadehī'ti,  so ^a^T1.0524^ea^ ajānaṃ vā āha -- `na jānāmī'ti, jānaṃ vā āha --  `jānāmī'ti, apassaṃ vā āha -- `na passāmī'ti, passaṃ vā āha ^a^M1.0358^ea^  -- `passāmī'ti. iti attahetu vā parahetu vā  āmisakiñcikkhahetu vā na sampajānamusā bhāsitā hoti.</p>
              <p>[03] ``pisuṇaṃ ^a^V1.0362^ea^ vācaṃ pahāya pisuṇāya vācāya paṭivirato hoti,  ito sutvā na amutra akkhātā imesaṃ bhedāya, amutra vā sutvā na  imesaṃ akkhātā amūsaṃ bhedāya. iti bhinnānaṃ vā sandhātā,  sahitānaṃ vā anuppadātā, samaggārāmo samaggarato samagganandī  samaggakaraṇiṃ vācaṃ bhāsitā hoti. </p>
              <p>[01] ``pharusaṃ vācaṃ pahāya pharusāya vācāya paṭivirato  hoti. yā sā vācā nelā kaṇṇasukhā pemanīyā hadayaṅgamā porī  bahujanakantā bahujanamanāpā -- tathārūpiṃ vācaṃ bhāsitā hoti.</p>
              <p>[03] ``samphappalāpaṃ pahāya samphappalāpā paṭivirato hoti.  kālavādī bhūtavādī atthavādī dhammavādī vinayavādī nidhānavatiṃ  vācaṃ bhāsitā hoti kālena sāpadesaṃ pariyantavatiṃ atthasaṃhitaṃ. evaṃ  kho, gahapatayo, catubbidhaṃ vācāya dhammacariyāsamacariyā hoti.</p>
              <p>[03] ``kathañca, gahapatayo, tividhaṃ manasā dhammacariyāsamacariyā  hoti? idha, gahapatayo, ekacco anabhijjhālu hoti, yaṃ taṃ parassa  paravittūpakaraṇaṃ taṃ nābhijjhātā hoti -- `aho vata yaṃ parassa taṃ  mamassā'ti!</p>
              <p>[03] ``abyāpannacitto kho pana hoti appaduṭṭhamanasaṅkappo -- `ime  sattā averā abyābajjhā anīghā sukhī attānaṃ pariharantū'ti.</p>
              <p>[03] ``sammādiṭṭhiko kho pana hoti aviparītadassano -- `atthi  dinnaṃ atthi yiṭṭhaṃ ^a^T1.0525^ea^ atthi hutaṃ, atthi sukatadukkaṭānaṃ kammānaṃ phalaṃ  vipāko, atthi ayaṃ loko atthi paro loko, atthi mātā atthi  pitā, atthi sattā opapātikā, atthi loke samaṇabrāhmaṇā  sammaggatā sammāpaṭipannā ye imañca lokaṃ parañca lokaṃ sayaṃ  abhiññā sacchikatvā pavedentī'ti. evaṃ kho, gahapatayo, tividhaṃ  manasā dhammacariyāsamacariyā hoti.</p>
              <p>[03] ``evaṃ dhammacariyāsamacariyāhetu kho, gahapatayo, evamidhekacce  sattā kāyassa bhedā paraṃ maraṇā sugatiṃ saggaṃ lokaṃ upapajjanti. </p>
              <p>[03] 442^b^.^eb^ ``ākaṅkheyya ^a^M1.0359^ea^ ^a^V1.0363^ea^ ^a^P1.0289^ea^ ce,  gahapatayo, dhammacārī samacārī -- `aho vatāhaṃ kāyassa bhedā paraṃ  maraṇā khattiyamahāsālānaṃ sahabyataṃ upapajjeyya'nti; ṭhānaṃ kho panetaṃ  vijjati, yaṃ so kāyassa bhedā paraṃ maraṇā khattiyamahāsālānaṃ  sahabyataṃ upapajjeyya. taṃ kissa hetu? tathā hi so dhammacārī  samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā brāhmaṇamahāsālānaṃ...pe0...  gahapatimahāsālānaṃ sahabyataṃ upapajjeyya'nti; ṭhānaṃ kho panetaṃ  vijjati, yaṃ so kāyassa bhedā paraṃ maraṇā gahapatimahāsālānaṃ sahabyataṃ  upapajjeyya. taṃ kissa hetu? tathā hi so dhammacārī samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā cātumahārājikānaṃ devānaṃ sahabyataṃ  upapajjeya'nti; ṭhānaṃ kho panetaṃ ^a^T1.0526^ea^ vijjati, yaṃ so kāyassa bhedā paraṃ  maraṇā cātumahārājikānaṃ devānaṃ sahabyataṃ upapajjeyya. taṃ kissa  hetu? tathā hi so dhammacārī samacārī. </p>
              <p>[01] ``ākaṅkheyya ce, gahapatayo, dhammacārī samacārī --  `aho vatāhaṃ kāyassa bhedā paraṃ maraṇā tāvatiṃsānaṃ devānaṃ...pe0...  yāmānaṃ devānaṃ... tusitānaṃ devānaṃ... nimmānaratīnaṃ  devānaṃ... paranimmitavasavattīnaṃ devānaṃ... brahmakāyikānaṃ  devānaṃ sahabyataṃ upapajjeyya'nti; ṭhānaṃ kho panetaṃ vijjati, yaṃ so  kāyassa bhedā paraṃ maraṇā brahmakāyikānaṃ devānaṃ sahabyataṃ upapajjeyya.  taṃ kissa hetu? tathā hi so dhammacārī samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā ābhānaṃ devānaṃ sahabyataṃ  upapajjeyya'nti; ṭhānaṃ kho panetaṃ vijjati, yaṃ so kāyassa bhedā paraṃ  maraṇā ābhānaṃ devānaṃ sahabyataṃ upapajjeyya. taṃ kissa hetu? tathā  hi so dhammacārī samacārī. </p>
              <p>[01] ``ākaṅkheyya ce, gahapatayo, dhammacārī samacārī --  `aho vatāhaṃ kāyassa bhedā paraṃ maraṇā parittābhānaṃ devānaṃ...pe0...  appamāṇābhānaṃ devānaṃ... ābhassarānaṃ devānaṃ...  parittasubhānaṃ ^a^V1.0364^ea^ devānaṃ... appamāṇasubhānaṃ devānaṃ...  subhakiṇhānaṃ devānaṃ... vehapphalānaṃ devānaṃ... avihānaṃ ^a^M1.0360^ea^   devānaṃ... atappānaṃ devānaṃ... sudassānaṃ devānaṃ...  sudassīnaṃ devānaṃ... akaniṭṭhānaṃ devānaṃ...  ākāsānañcāyatanūpagānaṃ devānaṃ... viññāṇañcāyatanūpagānaṃ  devānaṃ ^a^T1.0527^ea^... ākiñcaññāyatanūpagānaṃ devānaṃ...  nevasaññānāsaññāyatanūpagānaṃ devānaṃ sahabyataṃ upapajjeyya'nti; ṭhānaṃ  kho panetaṃ vijjati, yaṃ so kāyassa bhedā paraṃ maraṇā  nevasaññānāsaññāyatanūpagānaṃ devānaṃ sahabyataṃ upapajjeyya. taṃ kissa  hetu? tathā hi so dhammacārī samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja vihareyya'nti; ṭhānaṃ  kho panetaṃ vijjati, yaṃ so āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  vihareyya. taṃ kissa hetu? tathā hi so dhammacārī samacārī''ti. </p>
              <p>[03] 443^b^.^eb^ evaṃ ^a^P1.0290^ea^ vutte, sāleyyakā  brāhmaṇagahapatikā bhagavantaṃ etadavocuṃ -- ``abhikkantaṃ, bho gotama,  abhikkantaṃ, bho gotama! seyyathāpi, bho gotama, nikkujjitaṃ vā  ukkujjeyya, paṭicchannaṃ vā vivareyya, mūḷhassa vā maggaṃ ācikkheyya,  andhakāre vā telapajjotaṃ dhāreyya, cakkhumanto rūpāni dakkhantīti.  evamevaṃ bhotā gotamena anekapariyāyena dhammo pakāsito. ete mayaṃ  bhavantaṃ gotamaṃ saraṇaṃ gacchāma dhammañca bhikkhusaṅghañca. upāsake  no bhavaṃ gotamo dhāretu ajjatagge pāṇupete {pāṇupetaṃ (ka0)} saraṇaṃ gate''ti. </p>
              <p>[06] sāleyyakasuttaṃ niṭṭhitaṃ paṭhamaṃ. </p>
            </h4>
          </h3>
          <h3>
            <h3n> 2. verañjakasuttaṃ </h3n>
            <h4>
              <h4n> </h4n>
              <p>[03] 444^b^.^eb^ evaṃ ^a^T1.0528^ea^ ^a^V1.0365^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tena kho pana samayena  verañjakā brāhmaṇagahapatikā sāvatthiyaṃ paṭivasanti kenacideva  karaṇīyena. assosuṃ ^a^M1.0361^ea^ kho verañjakā brāhmaṇagahapatikā -- ``samaṇo  khalu, bho, gotamo sakyaputto sakyakulā pabbajito sāvatthiyaṃ  viharati jetavane anāthapiṇḍikassa ārāme. taṃ kho pana bhavantaṃ  gotamaṃ evaṃ kalyāṇo kittisaddo abbhuggato -- `itipi so bhagavā  arahaṃ sammāsambuddho vijjācaraṇasampanno sugato lokavidū anuttaro  purisadammasārathi satthā devamanussānaṃ buddho bhagavā. so imaṃ  lokaṃ sadevakaṃ samārakaṃ sabrahmakaṃ sassamaṇabrāhmaṇiṃ pajaṃ sadevamanussaṃ  sayaṃ abhiññā sacchikatvā pavedeti. so dhammaṃ deseti ādikalyāṇaṃ  majjhekalyāṇaṃ pariyosānakalyāṇaṃ sātthaṃ sabyañjanaṃ; kevalaparipuṇṇaṃ  parisuddhaṃ brahmacariyaṃ pakāseti'. sādhu kho pana tathārūpānaṃ arahataṃ  dassanaṃ hotī''ti.</p>
              <p>[03] atha kho verañjakā brāhmaṇagahapatikā yena bhagavā  tenupasaṅkamiṃsu; upasaṅkamitvā appekacce bhagavantaṃ abhivādetvā  ekamantaṃ nisīdiṃsu; appekacce bhagavatā saddhiṃ sammodiṃsu,  sammodanīyaṃ kathaṃ ^a^P1.0291^ea^ sāraṇīyaṃ vītisāretvā ekamantaṃ  nisīdiṃsu; appekacce yena bhagavā tenañjaliṃ paṇāmetvā ekamantaṃ  nisīdiṃsu; appekacce bhagavato santike ^a^T1.0529^ea^ nāmagottaṃ sāvetvā ekamantaṃ  nisīdiṃsu; appekacce tuṇhībhūtā ekamantaṃ nisīdiṃsu. ekamantaṃ  nisinnā kho verañjakā brāhmaṇagahapatikā bhagavantaṃ etadavocuṃ --  ``ko nu kho, bho gotama, hetu, ko paccayo yena midhekacce sattā  kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjanti?  ko pana, bho gotama, hetu, ko paccayo yena midhekacce sattā  kāyassa bhedā paraṃ maraṇā sugatiṃ saggaṃ lokaṃ upapajjantī''ti?</p>
              <p>[03] ``adhammacariyāvisamacariyāhetu kho, gahapatayo, evamidhekacce  sattā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjanti. dhammacariyāsamacariyāhetu kho, gahapatayo ^a^V1.0366^ea^, evamidhekacce  sattā kāyassa bhedā paraṃ maraṇā sugatiṃ saggaṃ lokaṃ upapajjantī''ti.</p>
              <p>[03] ``na kho mayaṃ imassa bhoto gotamassa saṃkhittena bhāsitassa,  vitthārena atthaṃ avibhattassa, vitthārena atthaṃ ājānāma. sādhu no  bhavaṃ gotamo tathā dhammaṃ desetu yathā mayaṃ imassa bhoto gotamassa  saṃkhittena bhāsitassa, vitthārena atthaṃ avibhattassa, vitthārena atthaṃ ^a^M1.0362^ea^  ājāneyyāmā''ti. ``tena hi, gahapatayo, suṇātha sādhukaṃ manasi  karotha, bhāsissāmī''ti. ``evaṃ bho''ti kho verañjakā  brāhmaṇagahapatikā bhagavato paccassosuṃ. bhagavā etadavoca -- </p>
              <p>[03] 445^b^.^eb^ ``tividhaṃ kho, gahapatayo, kāyena adhammacārī  visamacārī hoti, catubbidhaṃ vācāya adhammacārī visamacārī hoti,  tividhaṃ manasā adhammacārī visamacārī hoti.</p>
              <p>[03] ``kathañca, gahapatayo ^a^T1.0530^ea^, tividhaṃ kāyena adhammacārī visamacārī  hoti? idha, gahapatayo, ekacco pāṇātipātī hoti. luddo  lohitapāṇi hatappahate niviṭṭho adayāpanno pāṇabhūtesu. adinnādāyī  kho pana hoti. yaṃ taṃ parassa paravittūpakaraṇaṃ... taṃ adinnaṃ  theyyasaṅkhātaṃ ādātā hoti. kāmesumicchācārī kho pana hoti. yā  tā māturakkhitā... tathārūpāsu cārittaṃ āpajjitā hoti.  evaṃ kho, gahapatayo, tividhaṃ kāyena adhammacārī visamacārī hoti.</p>
              <p>[03] ``kathañca, gahapatayo, catubbidhaṃ vācāya adhammacārī  visamacārī hoti? idha, gahapatayo, ekacco musāvādī hoti.  sabhāgato vā... sampajānamusā bhāsitā hoti. pisuṇavāco  kho pana hoti. ito sutvā amutra akkhātā... vaggakaraṇiṃ vācaṃ  bhāsitā hoti. pharusavāco kho pana hoti. yā sā vācā aṇḍakā  kakkasā... tathārūpiṃ vācaṃ bhāsitā hoti. samphappalāpī kho  pana hoti. akālavādī... apariyantavatiṃ anatthasaṃhitaṃ. evaṃ  kho, gahapatayo, catubbidhaṃ vācāya adhammacārī visamacārī hoti.</p>
              <p>[03] ``kathañca, gahapatayo, tividhaṃ manasā adhammacārī visamacārī  hoti? idha, gahapatayo, ekacco abhijjhālu hoti...pe0... taṃ  mamassā'ti. byāpannacitto kho pana hoti paduṭṭhamanasaṅkappo -- ime  sattā haññantu vā... mā vā ahesu'nti. micchādiṭṭhiko kho  pana ^a^V1.0367^ea^ hoti viparītadassano -- `natthi dinnaṃ, natthi yiṭṭhaṃ...  sacchikatvā pavedentī'ti. evaṃ ^a^T1.0531^ea^ kho, gahapatayo, tividhaṃ manasā  adhammacārī visamacārī hoti.</p>
              <p>[03] ``evaṃ adhammacariyāvisamacariyāhetu kho, gahapatayo,  evamidhekacce sattā kāyassa bhedā paraṃ maraṇā apāyaṃ duggatiṃ vinipātaṃ  nirayaṃ upapajjanti. </p>
              <p>[03] 446^b^.^eb^ ``tividhaṃ ^a^M1.0363^ea^ kho, gahapatayo, kāyena dhammacārī  samacārī hoti, catubbidhaṃ vācāya dhammacārī samacārī hoti, tividhaṃ  manasā dhammacārī samacārī hoti.</p>
              <p>[03] ``kathañca, gahapatayo, tividhaṃ kāyena dhammacārī samacārī hoti?  idha, gahapatayo, ekacco pāṇātipātaṃ pahāya pāṇātipātā  paṭivirato hoti, nihitadaṇḍo nihitasattho lajjī dayāpanno  sabbapāṇabhūtahitānukampī viharati. adinnādānaṃ pahāya adinnādānā  paṭivirato hoti, yaṃ taṃ parassa... taṃ nādinnaṃ theyyasaṅkhātaṃ  ādātā hoti. kāmesumicchācāraṃ pahāya... tathārūpāsu na  cārittaṃ āpajjitā hoti. evaṃ kho, gahapatayo, tividhaṃ kāyena  dhammacārī samacārī hoti.</p>
              <p>[03] ``kathañca, gahapatayo, catubbidhaṃ vācāya dhammacārī samacārī  hoti? idha, gahapatayo, ekacco musāvādaṃ pahāya musāvādā  paṭivirato hoti. sabhāgato vā...pe0... na sampajānamusā bhāsitā  hoti. pisuṇaṃ vācaṃ pahāya... samaggakaraṇiṃ vācaṃ bhāsitā  hoti. pharusaṃ vācaṃ pahāya... tathārūpiṃ vācaṃ bhāsitā hoti.  samphappalāpaṃ pahāya... kālena sāpadesaṃ pariyantavatiṃ  atthasaṃhitaṃ ^a^T1.0532^ea^. evaṃ kho, gahapatayo, catubbidhaṃ vācāya dhammacārī  samacārī hoti.</p>
              <p>[03] ``kathañca, gahapatayo, tividhaṃ manasā dhammacārī samacārī  hoti? idha, gahapatayo, ekacco anabhijjhālu hoti. yaṃ taṃ parassa  paravittūpakaraṇaṃ taṃ nābhijjhātā hoti `aho vata yaṃ parassa, taṃ  mamassā'ti. abyāpannacitto kho pana hoti appaduṭṭhamanasaṅkappo  -- `ime sattā averā abyābajjhā anīghā sukhī attānaṃ pariharantū'ti.  sammādiṭṭhiko kho pana hoti aviparītadassano -- `atthi dinnaṃ,  atthi yiṭṭhaṃ... sayaṃ abhiññā sacchikatvā pavedentī'ti. evaṃ  kho, gahapatayo, tividhaṃ manasā dhammacārī samacārī hoti.</p>
              <p>[03] ``evaṃ ^a^V1.0368^ea^ dhammacariyāsamacariyāhetu kho, gahapatayo, evamidhekacce  sattā kāyassa bhedā paraṃ maraṇā sugatiṃ saggaṃ lokaṃ upapajjanti. </p>
              <p>[03] 447^b^.^eb^ ``ākaṅkheyya ce, gahapatayo, dhammacārī  samacārī -- `aho vatāhaṃ kāyassa bhedā paraṃ maraṇā  khattiyamahāsālānaṃ sahabyataṃ upapajjeyya'nti ^a^M1.0364^ea^; ṭhānaṃ kho panetaṃ  vijjati, yaṃ so kāyassa bhedā paraṃ maraṇā khattiyamahāsālānaṃ  sahabyataṃ upapajjeyya. taṃ kissa hetu? tathā hi so dhammacārī  samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā brāhmaṇamahāsālānaṃ gahapatimahāsālānaṃ  sahabyataṃ upapajjeyya'nti; ṭhānaṃ kho panetaṃ vijjati, yaṃ so kāyassa  bhedā paraṃ maraṇā gahapatimahāsālānaṃ sahabyataṃ upapajjeyya. taṃ kissa  hetu ^a^T1.0533^ea^? tathā hi so dhammacārī samacārī.</p>
              <p>[03] ``ākaṅkeyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā cātumahārājikānaṃ devānaṃ sahabyataṃ  upapajjeyya'nti; ṭhānaṃ kho panetaṃ vijjati, yaṃ so kāyassa bhedā  paraṃ maraṇā cātumahārājikānaṃ devānaṃ sahabyataṃ upapajjeyya. taṃ kissa  hetu? tathā hi so dhammacārī samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā tāvatiṃsānaṃ devānaṃ... yāmānaṃ  devānaṃ... tusitānaṃ devānaṃ... nimmānaratīnaṃ  devānaṃ... paranimmitavasavattīnaṃ devānaṃ... brahmakāyikānaṃ  devānaṃ sahabyataṃ upapajjeyya'nti; ṭhānaṃ kho panetaṃ vijjati, yaṃ so  kāyassa bhedā paraṃ maraṇā brahmakāyikānaṃ devānaṃ sahabyataṃ upapajjeyya.  taṃ kissa hetu? tathā hi so dhammacārī samacārī.</p>
              <p>[03] ``ākaṅkheyya ce, gahapatayo, dhammacārī samacārī -- `aho  vatāhaṃ kāyassa bhedā paraṃ maraṇā ābhānaṃ devānaṃ sahabyataṃ  upapajjeyya'nti; ṭhānaṃ kho panetaṃ vijjati, yaṃ so kāyassa bhedā  paraṃ maraṇā ābhānaṃ devānaṃ sahabyataṃ upapajjeyya. taṃ kissa hetu?  tathā hi so dhammacārī samacārī. </p>
              <p>[01] ``ākaṅkheyya ^a^V1.0369^ea^ ce, gahapatayo, dhammacārī samacārī  `aho vatāhaṃ kāyassa bhedā paraṃ maraṇā parittābhānaṃ devānaṃ...pe0...  appamāṇābhānaṃ devānaṃ... ābhassarānaṃ devānaṃ...  parittasubhānaṃ devānaṃ... appamāṇasubhānaṃ devānaṃ...  subhakiṇhānaṃ devānaṃ ^a^T1.0534^ea^... vehapphalānaṃ devānaṃ... avihānaṃ  devānaṃ... atappānaṃ devānaṃ... sudassānaṃ devānaṃ...  sudassīnaṃ devānaṃ... akaniṭṭhānaṃ devānaṃ...  ākāsānañcāyatanūpagānaṃ devānaṃ... viññāṇañcāyatanūpagānaṃ ^a^M1.0365^ea^   devānaṃ... ākiñcaññāyatanūpagānaṃ devānaṃ...  nevasaññānāsaññāyatanūpagānaṃ devānaṃ sahabyataṃ upapajjeyya'nti; ṭhānaṃ  kho panetaṃ vijjati, yaṃ so kāyassa bhedā paraṃ maraṇā  nevasaññānāsaññāyatanūpagānaṃ devānaṃ sahabyataṃ upapajjeyya. taṃ kissa  hetu? tathā hi so dhammacārī samacārī.</p>
              <p>[03] ``ākaṅkheyya ce gahapatayo dhammacārī samacārī -- `aho  vatāhaṃ āsavānaṃ khayā anāsavaṃ cetovimuttiṃ paññāvimuttiṃ diṭṭheva  dhamme sayaṃ abhiññā sacchikatvā upasampajja vihareyya'nti; ṭhānaṃ  kho panetaṃ vijjati, `yaṃ so āsavānaṃ khayā anāsavaṃ cetovimuttiṃ  paññāvimuttiṃ diṭṭheva dhamme sayaṃ abhiññā sacchikatvā upasampajja  vihareyya. taṃ kissa hetu? tathā hi so dhammacārī samacārī'''ti. </p>
              <p>[03] 448^b^.^eb^ evaṃ vutte, verañjakā brāhmaṇagahapatikā bhagavantaṃ  etadavocuṃ -- ``abhikkantaṃ, bho gotama, abhikkantaṃ bho gotama!  seyyathāpi, bho gotama, nikkujjitaṃ vā ukkujjeyya, paṭicchannaṃ vā  vivareyya, mūḷhassa vā maggaṃ ācikkheyya, andhakāre vā telapajjotaṃ  dhāreyya, cakkhumanto rūpāni dakkhantīti; evamevaṃ bhotā gotamena  anekapariyāyena dhammo pakāsito. ete mayaṃ bhavantaṃ gotamaṃ saraṇaṃ  gacchāma ^a^T1.0535^ea^ dhammañca bhikkhusaṅghañca. upāsake no bhavaṃ gotamo dhāretu  ajjatagge pāṇupete saraṇaṃ gate''ti. </p>
              <p>[06] verañjakasuttaṃ niṭṭhitaṃ dutiyaṃ. </p>
            </h4>
          </h3>
          <h3>
            <h3n> 3. mahāvedallasuttaṃ </h3n>
            <h4>
              <h4n> </h4n>
              <p>[03] 449^b^.^eb^ evaṃ ^a^T1.0536^ea^ ^a^V1.0370^ea^ ^a^P1.0292^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  atha kho āyasmā mahākoṭṭhiko sāyanhasamayaṃ paṭisallānā vuṭṭhito  yenāyasmā sāriputto tenupasaṅkami; upasaṅkamitvā āyasmatā  sāriputtena saddhiṃ sammodi. sammodanīyaṃ kathaṃ sāraṇīyaṃ  vītisāretvā ekamantaṃ nisīdi. ekamantaṃ nisinno kho āyasmā  mahākoṭṭhiko āyasmantaṃ sāriputtaṃ etadavoca ^a^M1.0366^ea^ --</p>
              <p>[03] ```duppañño duppañño'ti, āvuso, vuccati. kittāvatā nu  kho, āvuso, duppaññoti vuccatī''ti?</p>
              <p>[03] ```nappajānāti nappajānātī'ti kho, āvuso, tasmā  duppaññoti vuccati.</p>
              <p>[03] ``kiñca nappajānāti? `idaṃ dukkha'nti nappajānāti, `ayaṃ  dukkhasamudayo'ti nappajānāti, `ayaṃ dukkhanirodho'ti nappajānāti,  `ayaṃ dukkhanirodhagāminī paṭipadā'ti nappajānāti. `nappajānāti  nappajānātī'ti kho, āvuso, tasmā duppaññoti vuccatī''ti.</p>
              <p>[03] ```sādhāvuso'ti kho āyasmā mahākoṭṭhiko āyasmato  sāriputtassa bhāsitaṃ abhinanditvā anumoditvā āyasmantaṃ sāriputtaṃ  uttariṃ pañhaṃ apucchi --</p>
              <p>[03] ```paññavā paññavā'ti, āvuso, vuccati. kittāvatā nu  kho, āvuso, paññavāti vuccatī''ti?</p>
              <p>[03] ```pajānāti pajānātī'ti kho, āvuso, tasmā paññavāti  vuccati.</p>
              <p>[03] ``kiñca pajānāti? `idaṃ dukkha'nti pajānāti, `ayaṃ  dukkhasamudayo'ti pajānāti, `ayaṃ dukkhanirodho'ti ^a^T1.0537^ea^ ^a^V1.0371^ea^ pajānāti, `ayaṃ  dukkhanirodhagāminī paṭipadā'ti pajānāti. `pajānāti  pajānātī'ti kho, āvuso, tasmā paññavāti vuccatī''ti.</p>
              <p>[03] ```viññāṇaṃ viññāṇa'nti, āvuso, vuccati. kittāvatā nu  kho, āvuso, viññāṇanti vuccatī''ti?</p>
              <p>[03] ```vijānāti vijānātī'ti kho, āvuso, tasmā  viññāṇanti vuccati.</p>
              <p>[03] ``kiñca vijānāti?  sukhantipi vijānāti, dukkhantipi vijānāti,  adukkhamasukhantipi vijānāti. `vijānāti vijānātī'ti kho,  āvuso, tasmā viññāṇanti vuccatī''ti.</p>
              <p>[03] ``yā cāvuso, paññā yañca viññāṇaṃ -- ime dhammā saṃsaṭṭhā  udāhu visaṃsaṭṭhā? labbhā ca panimesaṃ dhammānaṃ vinibbhujitvā {vinibbhujjitvā  vinibbhujjitvā (ka0)}  vinibbhujitvā nānākaraṇaṃ paññāpetu''nti? ``yā cāvuso, paññā  yañca viññāṇaṃ -- ime dhammā saṃsaṭṭhā, no visaṃsaṭṭhā. na ca labbhā  imesaṃ dhammānaṃ vinibbhujitvā vinibbhujitvā nānākaraṇaṃ paññāpetuṃ.  yaṃ hāvuso {yañcāvuso (syā0 kaṃ0 ka0)}, pajānāti taṃ vijānāti, yaṃ vijānāti taṃ pajānāti.  tasmā ^a^P1.0293^ea^ ime dhammā saṃsaṭṭhā, no visaṃsaṭṭhā. na  ca labbhā imesaṃ dhammānaṃ vinibbhujitvā vinibbhujitvā nānākaraṇaṃ  paññāpetu''nti.</p>
              <p>[03] ``yā cāvuso, paññā yañca viññāṇaṃ -- imesaṃ dhammānaṃ  saṃsaṭṭhānaṃ no visaṃsaṭṭhānaṃ kiṃ nānākaraṇa''nti? ``yā cāvuso,  paññā yañca viññāṇaṃ -- imesaṃ ^a^M1.0367^ea^ dhammānaṃ saṃsaṭṭhānaṃ no visaṃsaṭṭhānaṃ  paññā bhāvetabbā, viññāṇaṃ pariññeyyaṃ. idaṃ nesaṃ nānākaraṇa''nti. </p>
              <p>[03] 450^b^.^eb^ ```vedanā vedanā'ti, āvuso, vuccati.  kittāvatā nu kho, āvuso ^a^T1.0538^ea^, vedanāti vuccatī''ti?</p>
              <p>[03] ```vedeti vedetī'ti kho, āvuso, tasmā vedanāti vuccati.</p>
              <p>[03] ``kiñca ^a^V1.0372^ea^ vedeti? sukhampi vedeti, dukkhampi vedeti,  adukkhamasukhampi vedeti. `vedeti vedetī'ti kho, āvuso, tasmā  vedanāti vuccatī''ti.</p>
              <p>[03] ```saññā saññā'ti, āvuso, vuccati. kittāvatā nu kho,  āvuso, saññāti vuccatī''ti?</p>
              <p>[03] ```sañjānāti sañjānātī'ti kho, āvuso, tasmā saññāti  vuccati.</p>
              <p>[03] ``kiñca sañjānāti?  nīlakampi sañjānāti, pītakampi sañjānāti, lohitakampi  sañjānāti, odātampi sañjānāti. `sañjānāti sañjānātī'ti kho,  āvuso, tasmā saññāti vuccatī''ti.</p>
              <p>[03] ``yā cāvuso, vedanā yā ca saññā yañca viññāṇaṃ -- ime  dhammā saṃsaṭṭhā udāhu visaṃsaṭṭhā? labbhā ca panimesaṃ dhammānaṃ  vinibbhujitvā vinibbhujitvā nānākaraṇaṃ paññāpetu''nti? ``yā  cāvuso, vedanā yā ca saññā yañca viññāṇaṃ -- ime dhammā saṃsaṭṭhā,  no visaṃsaṭṭhā. na ca labbhā imesaṃ dhammānaṃ vinibbhujitvā  vinibbhujitvā nānākaraṇaṃ paññāpetuṃ. yaṃ hāvuso {yañcāvuso (syā0 kaṃ0  ka0)}, vedeti taṃ  sañjānāti, yaṃ sañjānāti taṃ vijānāti. tasmā ime dhammā saṃsaṭṭhā  no visaṃsaṭṭhā. na ca labbhā imesaṃ dhammānaṃ vinibbhujitvā  vinibbhujitvā nānākaraṇaṃ paññāpetu''nti. </p>
              <p>[03] 451^b^.^eb^ ``nissaṭṭhena hāvuso {nissaṭṭhena panāvuso (?)}, pañcahi indriyehi  parisuddhena manoviññāṇena kiṃ neyya''nti?</p>
              <p>[03] ``nissaṭṭhena āvuso, pañcahi indriyehi parisuddhena  manoviññāṇena `ananto ākāso'ti ākāsānañcāyatanaṃ ^a^T1.0539^ea^ neyyaṃ,  `anantaṃ viññāṇa'nti viññāṇañcāyatanaṃ neyyaṃ, `natthi kiñcī'ti  ākiñcaññāyatanaṃ neyya''nti.</p>
              <p>[03] ``neyyaṃ panāvuso, dhammaṃ kena pajānātī''ti?</p>
              <p>[03] ``neyyaṃ ^a^V1.0373^ea^ kho, āvuso, dhammaṃ paññācakkhunā pajānātī''ti.</p>
              <p>[03] ``paññā panāvuso, kimatthiyā''ti?</p>
              <p>[03] ``paññā kho, āvuso, abhiññatthā pariññatthā pahānatthā''ti. </p>
              <p>[03] 452^b^.^eb^ ``kati ^a^M1.0368^ea^ ^a^P1.0294^ea^ panāvuso,  paccayā sammādiṭṭhiyā uppādāyā''ti?</p>
              <p>[03] ``dve kho, āvuso, paccayā sammādiṭṭhiyā uppādāya -- parato  ca ghoso, yoniso ca manasikāro. ime kho, āvuso, dve paccayā  sammādiṭṭhiyā uppādāyā''ti.</p>
              <p>[03] ``katihi panāvuso, aṅgehi anuggahitā sammādiṭṭhi  cetovimuttiphalā ca hoti cetovimuttiphalānisaṃsā ca,  paññāvimuttiphalā ca hoti paññāvimuttiphalānisaṃsā cā''ti?</p>
              <p>[03] ``pañcahi kho, āvuso, aṅgehi anuggahitā sammādiṭṭhi  cetovimuttiphalā ca hoti cetovimuttiphalānisaṃsā ca,  paññāvimuttiphalā ca hoti paññāvimuttiphalānisaṃsā ca. idhāvuso,  sammādiṭṭhi sīlānuggahitā ca hoti, sutānuggahitā ca hoti,  sākacchānuggahitā ca hoti, samathānuggahitā ca hoti,  vipassanānuggahitā ca hoti. imehi kho, āvuso, pañcahaṅgehi  anuggahitā sammādiṭṭhi cetovimuttiphalā ca hoti  cetovimuttiphalānisaṃsā ca, paññāvimuttiphalā ca hoti  paññāvimuttiphalānisaṃsā cā''ti. </p>
              <p>[03] 453^b^.^eb^ ``kati panāvuso, bhavā''ti?</p>
              <p>[03] ``tayome, āvuso, bhavā -- kāmabhavo ^a^T1.0540^ea^, rūpabhavo,  arūpabhavo''ti.</p>
              <p>[03] ``kathaṃ panāvuso, āyatiṃ punabbhavābhinibbatti hotī''ti?</p>
              <p>[03] ``avijjānīvaraṇānaṃ ^a^V1.0374^ea^ kho, āvuso, sattānaṃ taṇhāsaṃyojanānaṃ  tatratatrābhinandanā -- evaṃ āyatiṃ punabbhavābhinibbatti hotī''ti.</p>
              <p>[03] ``kathaṃ panāvuso, āyatiṃ punabbhavābhinibbatti na hotī''ti?</p>
              <p>[03] ``avijjāvirāgā kho, āvuso, vijjuppādā taṇhānirodhā --  evaṃ āyatiṃ punabbhavābhinibbatti na hotī''ti. </p>
              <p>[03] 454^b^.^eb^ ``katamaṃ panāvuso, paṭhamaṃ jhāna''nti?</p>
              <p>[03] ``idhāvuso, bhikkhu vivicceva kāmehi vivicca akusalehi  dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati -- idaṃ vuccati, āvuso, paṭhamaṃ jhāna''nti.</p>
              <p>[03] ``paṭhamaṃ panāvuso, jhānaṃ katiaṅgika''nti?</p>
              <p>[03] ``paṭhamaṃ kho, āvuso, jhānaṃ pañcaṅgikaṃ. idhāvuso, paṭhamaṃ  jhānaṃ samāpannassa bhikkhuno vitakko ca vattati, vicāro ca pīti ca  sukhañca cittekaggatā ca. paṭhamaṃ kho, āvuso, jhānaṃ evaṃ  pañcaṅgika''nti.</p>
              <p>[03] ``paṭhamaṃ panāvuso, jhānaṃ kataṅgavippahīnaṃ kataṅgasamannāgata''nti?</p>
              <p>[03] ``paṭhamaṃ kho, āvuso, jhānaṃ pañcaṅgavippahīnaṃ, pañcaṅgasamannāgataṃ.  idhāvuso, paṭhamaṃ jhānaṃ samāpannassa bhikkhuno kāmacchando pahīno ^a^M1.0369^ea^   hoti, byāpādo pahīno hoti, thīnamiddhaṃ pahīnaṃ hoti, uddhaccakukkuccaṃ  pahīnaṃ ^a^P1.0295^ea^ hoti, vicikicchā pahīnā hoti;  vitakko ca vattati, vicāro ca pīti ca sukhañca cittekaggatā ca.  paṭhamaṃ kho, āvuso, jhānaṃ evaṃ pañcaṅgavippahīnaṃ  pañcaṅgasamannāgata''nti. </p>
              <p>[03] 455^b^.^eb^ ``pañcimāni ^a^T1.0541^ea^, āvuso, indriyāni  nānāvisayāni nānāgocarāni, na aññamaññassa ^a^V1.0375^ea^ gocaravisayaṃ  paccanubhonti, seyyathidaṃ -- cakkhundriyaṃ, sotindriyaṃ, ghānindriyaṃ,  jivhindriyaṃ, kāyindriyaṃ.  imesaṃ kho, āvuso, pañcannaṃ indriyānaṃ nānāvisayānaṃ  nānāgocarānaṃ, na aññamaññassa gocaravisayaṃ paccanubhontānaṃ, kiṃ  paṭisaraṇaṃ, ko ca nesaṃ gocaravisayaṃ paccanubhotī''ti?</p>
              <p>[03] ``pañcimāni, āvuso, indriyāni nānāvisayāni  nānāgocarāni, na aññamaññassa gocaravisayaṃ paccanubhonti, seyyathidaṃ  -- cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ.  imesaṃ kho, āvuso, pañcannaṃ indriyānaṃ nānāvisayānaṃ nānāgocarānaṃ,  na aññamaññassa gocaravisayaṃ paccanubhontānaṃ, mano paṭisaraṇaṃ, mano  ca nesaṃ gocaravisayaṃ paccanubhotī''ti. </p>
              <p>[03] 456^b^.^eb^ ``pañcimāni, āvuso, indriyāni, seyyathidaṃ  -- cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ.  imāni kho, āvuso, pañcindriyāni kiṃ paṭicca  tiṭṭhantī''ti?</p>
              <p>[03] ``pañcimāni, āvuso, indriyāni, seyyathidaṃ --  cakkhundriyaṃ, sotindriyaṃ, ghānindriyaṃ, jivhindriyaṃ, kāyindriyaṃ.  imāni kho, āvuso, pañcindriyāni āyuṃ paṭicca tiṭṭhantī''ti.</p>
              <p>[03] ``āyu panāvuso, kiṃ paṭicca tiṭṭhatī''ti?</p>
              <p>[03] ``āyu usmaṃ paṭicca tiṭṭhatī''ti.</p>
              <p>[03] ``usmā panāvuso, kiṃ paṭicca tiṭṭhatī''ti?</p>
              <p>[03] ``usmā āyuṃ paṭicca tiṭṭhatī''ti.</p>
              <p>[03] ``idāneva kho mayaṃ, āvuso, āyasmato sāriputtassa bhāsitaṃ  evaṃ ājānāma -- `āyu ^a^V1.0376^ea^ usmaṃ paṭicca tiṭṭhatī'ti. idāneva pana  mayaṃ, āvuso, āyasmato ^a^T1.0542^ea^ sāriputtassa bhāsitaṃ evaṃ ājānāma --  `usmā āyuṃ paṭicca tiṭṭhatī'ti.</p>
              <p>[03] ``yathā kathaṃ panāvuso, imassa bhāsitassa attho daṭṭhabbo''ti?</p>
              <p>[03] ``tena hāvuso, upamaṃ te karissāmi; upamāyapidhekacce viññū  purisā bhāsitassa atthaṃ ājānanti. seyyathāpi, āvuso,  telappadīpassa jhāyato acciṃ paṭicca ābhā paññāyati, ābhaṃ paṭicca  acci paññāyati; evameva kho, āvuso, āyu usmaṃ paṭicca tiṭṭhati,  usmā āyuṃ paṭicca tiṭṭhatī''ti. </p>
              <p>[03] 457^b^.^eb^ ``teva ^a^M1.0370^ea^ nu kho, āvuso, āyusaṅkhārā, te  vedaniyā dhammā udāhu aññe āyusaṅkhārā aññe vedaniyā  dhammā''ti? ``na kho ^a^P1.0296^ea^, āvuso, teva  āyusaṅkhārā te vedaniyā dhammā. te ca hāvuso, āyusaṅkhārā  abhaviṃsu te vedaniyā dhammā, na yidaṃ saññāvedayitanirodhaṃ  samāpannassa bhikkhuno vuṭṭhānaṃ paññāyetha. yasmā ca kho, āvuso,  aññe āyusaṅkhārā aññe vedaniyā dhammā, tasmā  saññāvedayitanirodhaṃ samāpannassa bhikkhuno vuṭṭhānaṃ paññāyatī''ti.</p>
              <p>[03] ``yadā nu kho, āvuso, imaṃ kāyaṃ kati dhammā jahanti; athāyaṃ  kāyo ujjhito avakkhitto seti, yathā kaṭṭhaṃ acetana''nti?</p>
              <p>[03] ``yadā kho, āvuso, imaṃ kāyaṃ tayo dhammā jahanti -- āyu usmā  ca viññāṇaṃ; athāyaṃ kāyo ujjhito avakkhitto seti, yathā kaṭṭhaṃ  acetana''nti.</p>
              <p>[03] ``yvāyaṃ, āvuso, mato kālaṅkato, yo cāyaṃ bhikkhu  saññāvedayitanirodhaṃ samāpanno -- imesaṃ kiṃ nānākaraṇa''nti?</p>
              <p>[03] ``yvāyaṃ, āvuso, mato kālaṅkato tassa kāyasaṅkhārā niruddhā  paṭippassaddhā ^a^T1.0543^ea^, vacīsaṅkhārā niruddhā paṭippassaddhā, cittasaṅkhārā  niruddhā paṭippassaddhā, āyu parikkhīṇo, usmā vūpasantā, indriyāni  paribhinnāni. yo cāyaṃ bhikkhu saññāvedayitanirodhaṃ samāpanno  tassapi kāyasaṅkhārā niruddhā paṭippassaddhā, vacīsaṅkhārā niruddhā  paṭippassaddhā, cittasaṅkhārā niruddhā paṭippassaddhā, āyu na  parikkhīṇo, usmā avūpasantā, indriyāni vippasannāni. yvāyaṃ,  āvuso, mato kālaṅkato, yo cāyaṃ bhikkhu saññāvedayitanirodhaṃ  samāpanno -- idaṃ nesaṃ nānākaraṇa''nti. </p>
              <p>[03] 458^b^.^eb^ ``kati ^a^V1.0377^ea^ panāvuso, paccayā adukkhamasukhāya  cetovimuttiyā samāpattiyā''ti?</p>
              <p>[03] ``cattāro kho, āvuso, paccayā  adukkhamasukhāya cetovimuttiyā samāpattiyā. idhāvuso, bhikkhu  sukhassa ca pahānā dukkhassa ca pahānā pubbeva somanassadomanassānaṃ  atthaṅgamā adukkhamasukhaṃ upekkhāsatipārisuddhiṃ catutthaṃ jhānaṃ  upasampajja viharati. ime kho, āvuso, cattāro paccayā  adukkhamasukhāya cetovimuttiyā samāpattiyā''ti.</p>
              <p>[03] ``kati panāvuso, paccayā animittāya cetovimuttiyā  samāpattiyā''ti?</p>
              <p>[03] ``dve kho, āvuso, paccayā animittāya  cetovimuttiyā samāpattiyā ^a^M1.0371^ea^ -- sabbanimittānañca amanasikāro,  animittāya ca dhātuyā manasikāro. ime kho, āvuso, dve paccayā  animittāya cetovimuttiyā samāpattiyā''ti.</p>
              <p>[03] ``kati panāvuso, paccayā animittāya cetovimuttiyā  ṭhitiyā''ti?</p>
              <p>[03] ``tayo kho, āvuso, paccayā animittāya  cetovimuttiyā ^a^T1.0544^ea^ ṭhitiyā ^a^P1.0297^ea^ -- sabbanimittānañca  amanasikāro, animittāya ca dhātuyā manasikāro, pubbe ca  abhisaṅkhāro. ime kho, āvuso, tayo paccayā animittāya  cetovimuttiyā ṭhitiyā''ti.</p>
              <p>[03] ``kati panāvuso, paccayā animittāya cetovimuttiyā  vuṭṭhānāyā''ti?</p>
              <p>[03] ``dve kho, āvuso, paccayā animittāya  cetovimuttiyā vuṭṭhānāya -- sabbanimittānañca manasikāro,  animittāya ca dhātuyā amanasikāro. ime kho, āvuso, dve  paccayā animittāya cetovimuttiyā vuṭṭhānāyā''ti. </p>
              <p>[03] 459^b^.^eb^ ``yā cāyaṃ, āvuso, appamāṇā cetovimutti,  yā ca ākiñcaññā cetovimutti, yā ca suññatā cetovimutti, yā ca  animittā cetovimutti -- ime dhammā nānātthā ceva nānābyañjanā ca  udāhu ekatthā byañjanameva nāna''nti?</p>
              <p>[03] ``yā cāyaṃ, āvuso,  appamāṇā cetovimutti, yā ca ākiñcaññā cetovimutti, yā ca  suññatā cetovimutti, yā ca animittā cetovimutti -- atthi kho,  āvuso, pariyāyo yaṃ pariyāyaṃ āgamma ime dhammā nānātthā ceva  nānābyañjanā ca; atthi ca kho, āvuso, pariyāyo yaṃ pariyāyaṃ  āgamma ime dhammā ekatthā, byañjanameva nānaṃ''.</p>
              <p>[03] ``katamo ^a^V1.0378^ea^ cāvuso, pariyāyo yaṃ pariyāyaṃ āgamma ime dhammā  nānātthā ceva nānābyañjanā ca''?</p>
              <p>[03] ``idhāvuso, bhikkhu  mettāsahagatena cetasā ekaṃ disaṃ pharitvā viharati, tathā dutiyaṃ, tathā  tatiyaṃ, tathā catutthaṃ. iti uddhamadho tiriyaṃ sabbadhi sabbattatāya  sabbāvantaṃ lokaṃ mettāsahagatena ^a^T1.0545^ea^ cetasā vipulena mahaggatena appamāṇena  averena abyābajjhena pharitvā viharati. karuṇāsahagatena  cetasā...pe0... muditāsahagatena cetasā... upekkhāsahagatena  cetasā ekaṃ disaṃ pharitvā viharati, tathā dutiyaṃ, tathā tatiyaṃ, tathā  catutthaṃ. iti uddhamadho ^a^M1.0372^ea^ tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyābajjhena pharitvā viharati. ayaṃ vuccatāvuso, appamāṇā  cetovimutti''.</p>
              <p>[03] ``katamā cāvuso, ākiñcaññā cetovimutti''?</p>
              <p>[03] ``idhāvuso, bhikkhu sabbaso viññāṇañcāyatanaṃ samatikkamma natthi  kiñcīti ākiñcaññāyatanaṃ upasampajja viharati. ayaṃ vuccatāvuso,  ākiñcaññā cetovimutti''.</p>
              <p>[03] ``katamā cāvuso, suññatā cetovimutti''?</p>
              <p>[03] ``idhāvuso, bhikkhu araññagato vā rukkhamūlagato vā suññāgāragato vā iti  paṭisañcikkhati -- `suññamidaṃ attena vā attaniyena vā'ti. ayaṃ  ^a^P1.0298^ea^ vuccatāvuso, suññatā cetovimutti''.</p>
              <p>[03] ``katamā cāvuso, animittā cetovimutti''?</p>
              <p>[03] ``idhāvuso, bhikkhu sabbanimittānaṃ amanasikārā animittaṃ cetosamādhiṃ  upasampajja viharati. ayaṃ vuccatāvuso, animittā cetovimutti. ayaṃ  kho, āvuso, pariyāyo yaṃ pariyāyaṃ āgamma ime dhammā nānātthā  ceva nānābyañjanā ca''.</p>
              <p>[03] ``katamo cāvuso, pariyāyo yaṃ pariyāyaṃ āgamma ime dhammā  ekatthā byañjanameva nānaṃ''?</p>
              <p>[03] ``rāgo kho, āvuso, pamāṇakaraṇo,  doso pamāṇakaraṇo, moho pamāṇakaraṇo. te khīṇāsavassa  bhikkhuno pahīnā ^a^T1.0546^ea^ ucchinnamūlā tālāvatthukatā anabhāvaṃkatā āyatiṃ  anuppādadhammā. yāvatā kho, āvuso, appamāṇā cetovimuttiyo,  akuppā tāsaṃ cetovimutti aggamakkhāyati. sā kho panākuppā  cetovimutti suññā rāgena, suññā dosena, suññā mohena. rāgo  kho, āvuso, kiñcano, doso kiñcano, moho kiñcano. te  khīṇāsavassa bhikkhuno pahīnā ucchinnamūlā tālāvatthukatā  anabhāvaṃkatā āyatiṃ anuppādadhammā. yāvatā kho, āvuso,  ākiñcaññā cetovimuttiyo, akuppā tāsaṃ cetovimutti  aggamakkhāyati. sā kho panākuppā cetovimutti suññā rāgena,  suññā dosena ^a^V1.0379^ea^, suññā mohena. rāgo kho, āvuso, nimittakaraṇo,  doso nimittakaraṇo, moho nimittakaraṇo. te ^a^M1.0373^ea^ khīṇāsavassa  bhikkhuno pahīnā ucchinnamūlā tālāvatthukatā anabhāvaṃkatā āyatiṃ  anuppādadhammā. yāvatā kho, āvuso, animittā cetovimuttiyo,  akuppā tāsaṃ cetovimutti aggamakkhāyati. sā kho panākuppā  cetovimutti suññā rāgena, suññā dosena, suññā mohena. ayaṃ  kho, āvuso, pariyāyo yaṃ pariyāyaṃ āgamma ime dhammā ekatthā  byañjanameva nāna''nti.</p>
              <p>[03] idamavocāyasmā sāriputto. attamano āyasmā mahākoṭṭhiko  āyasmato sāriputtassa bhāsitaṃ abhinandīti. </p>
              <p>[06] mahāvedallasuttaṃ niṭṭhitaṃ tatiyaṃ. </p>
            </h4>
          </h3>
          <h3>
            <h3n> 4. cūḷavedallasuttaṃ </h3n>
            <h4>
              <h4n> </h4n>
              <p>[03] 460^b^.^eb^ evaṃ ^a^T1.0547^ea^ ^a^V1.0380^ea^ ^a^P1.0299^ea^ me sutaṃ -- ekaṃ  samayaṃ bhagavā rājagahe viharati veḷuvane kalandakanivāpe. atha kho  visākho upāsako yena dhammadinnā bhikkhunī tenupasaṅkami;  upasaṅkamitvā dhammadinnaṃ bhikkhuniṃ abhivādetvā ekamantaṃ nisīdi.  ekamantaṃ nisinno kho visākho upāsako dhammadinnaṃ bhikkhuniṃ  etadavoca -- ```sakkāyo sakkāyo'ti, ayye, vuccati. katamo nu  kho, ayye, sakkāyo vutto bhagavatā''ti? ``pañca kho ime, āvuso  visākha, upādānakkhandhā sakkāyo vutto bhagavatā, seyyathidaṃ --  rūpupādānakkhandho, vedanupādānakkhandho, saññupādānakkhandho,  saṅkhārupādānakkhandho, viññāṇupādānakkhandho. ime kho, āvuso  visākha, pañcupādānakkhandhā sakkāyo vutto bhagavatā''ti.</p>
              <p>[03] ``sādhayye''ti kho visākho upāsako dhammadinnāya  bhikkhuniyā bhāsitaṃ abhinanditvā anumoditvā dhammadinnaṃ bhikkhuniṃ  uttariṃ pañhaṃ apucchi -- ```sakkāyasamudayo sakkāyasamudayo'ti,  ayye, vuccati. katamo nu kho, ayye, sakkāyasamudayo vutto  bhagavatā''ti? ``yāyaṃ, āvuso visākha, taṇhā ponobbhavikā  nandīrāgasahagatā tatratatrābhinandinī, seyyathidaṃ -- kāmataṇhā  bhavataṇhā vibhavataṇhā; ayaṃ kho, āvuso visākha, sakkāyasamudayo  vutto bhagavatā''ti.</p>
              <p>[03] ```sakkāyanirodho ^a^M1.0374^ea^ sakkāyanirodho'ti, ayye, vuccati. katamo  nu kho, ayye, sakkāyanirodho vutto bhagavatā''ti?</p>
              <p>[03] ``yo ^a^T1.0548^ea^ kho,  āvuso visākha, tassāyeva taṇhāya asesavirāganirodho cāgo  paṭinissaggo mutti anālayo; ayaṃ kho, āvuso visākha,  sakkāyanirodho vutto bhagavatā''ti.</p>
              <p>[03] ```sakkāyanirodhagāminī paṭipadā sakkāyanirodhagāminī  paṭipadā'ti, ayye, vuccati. katamā nu kho, ayye,  sakkāyanirodhagāminī paṭipadā vuttā bhagavatā''ti?</p>
              <p>[03] ``ayameva kho,  āvuso visākha, ariyo aṭṭhaṅgiko maggo sakkāyanirodhagāminī  paṭipadā vuttā bhagavatā, seyyathidaṃ ^a^V1.0381^ea^ -- sammādiṭṭhi sammāsaṅkappo  sammāvācā sammākammanto sammāājīvo sammāvāyāmo  sammāsati sammāsamādhī''ti.</p>
              <p>[03] ``taññeva nu kho, ayye, upādānaṃ  te {teva (sī0)} pañcupādānakkhandhā udāhu aññatra pañcahupādānakkhandhehi  upādāna''nti? ``na kho, āvuso visākha, taññeva upādānaṃ te  pañcupādānakkhandhā, nāpi ^a^P1.0300^ea^ aññatra  pañcahupādānakkhandhehi upādānaṃ. yo kho, āvuso visākha, pañcasu  upādānakkhandhesu chandarāgo taṃ tattha upādāna''nti. </p>
              <p>[03] 461^b^.^eb^ ``kathaṃ panāyye, sakkāyadiṭṭhi hotī''ti?  ``idhāvuso visākha, assutavā puthujjano, ariyānaṃ adassāvī  ariyadhammassa akovido ariyadhamme avinīto, sappurisānaṃ  adassāvī sappurisadhammassa akovido sappurisadhamme avinīto, rūpaṃ  attato samanupassati, rūpavantaṃ vā attānaṃ, attani vā rūpaṃ, rūpasmiṃ  vā attānaṃ. vedanaṃ...pe0... saññaṃ... saṅkhāre...  viññāṇaṃ attato samanupassati, viññāṇavantaṃ vā attānaṃ, attani vā  viññāṇaṃ, viññāṇasmiṃ vā attānaṃ. evaṃ kho ^a^T1.0549^ea^, āvuso visākha,  sakkāyadiṭṭhi hotī''ti.</p>
              <p>[03] ``kathaṃ panāyye, sakkāyadiṭṭhi na hotī''ti?</p>
              <p>[03] ``idhāvuso visākha, sutavā ariyasāvako, ariyānaṃ dassāvī ariyadhammassa  kovido ariyadhamme suvinīto, sappurisānaṃ dassāvī  sappurisadhammassa kovido sappurisadhamme suvinīto, na rūpaṃ attato  samanupassati, na rūpavantaṃ vā attānaṃ, na attani vā rūpaṃ, na  rūpasmiṃ vā attānaṃ. na vedanaṃ...pe0... na saññaṃ... na  saṅkhāre...pe0... na viññāṇaṃ attato samanupassati, na viññāṇavantaṃ vā  attānaṃ ^a^M1.0375^ea^, na attani vā viññāṇaṃ, na viññāṇasmiṃ vā attānaṃ. evaṃ  kho, āvuso visākha, sakkāyadiṭṭhi na hotī''ti. </p>
              <p>[03] 462^b^.^eb^ ``katamo panāyye, ariyo aṭṭhaṅgiko  maggo''ti?</p>
              <p>[03] ``ayameva kho, āvuso visākha, ariyo aṭṭhaṅgiko  maggo, seyyathidaṃ -- sammādiṭṭhi sammāsaṅkappo sammāvācā  sammākammanto ^a^V1.0382^ea^ sammāājīvo sammāvāyāmo sammāsati  sammāsamādhī''ti. ``ariyo panāyye, aṭṭhaṅgiko maggo saṅkhato  udāhu asaṅkhato''ti?</p>
              <p>[03] ``ariyo kho, āvuso visākha,  aṭṭhaṅgiko maggo saṅkhato''ti ^a^P1.0301^ea^.</p>
              <p>[03] ``ariyena nu kho, ayye, aṭṭhaṅgikena maggena tayo khandhā  saṅgahitā udāhu tīhi khandhehi ariyo aṭṭhaṅgiko maggo  saṅgahito''ti?</p>
              <p>[03] ``na kho, āvuso visākha, ariyena aṭṭhaṅgikena  maggena tayo khandhā saṅgahitā; tīhi ca kho, āvuso visākha,  khandhehi ariyo aṭṭhaṅgiko maggo saṅgahito. yā cāvuso visākha,  sammāvācā yo ca sammākammanto yo ca sammāājīvo ime dhammā ^a^T1.0550^ea^  sīlakkhandhe saṅgahitā. yo ca sammāvāyāmo yā ca sammāsati yo  ca sammāsamādhi ime dhammā samādhikkhandhe saṅgahitā. yā ca  sammādiṭṭhi yo ca sammāsaṅkappo, ime dhammā paññākkhandhe  saṅgahitā''ti.</p>
              <p>[03] ``katamo panāyye, samādhi, katame dhammā samādhinimittā,  katame dhammā samādhiparikkhārā, katamā samādhibhāvanā''ti?</p>
              <p>[03] ``yā kho, āvuso visākha, cittassa ekaggatā ayaṃ samādhi; cattāro  satipaṭṭhānā samādhinimittā; cattāro sammappadhānā samādhiparikkhārā.  yā tesaṃyeva dhammānaṃ āsevanā bhāvanā bahulīkammaṃ, ayaṃ ettha  samādhibhāvanā''ti. </p>
              <p>[03] 463^b^.^eb^ ``kati panāyye, saṅkhārā''ti?</p>
              <p>[03] ``tayome, āvuso visākha, saṅkhārā -- kāyasaṅkhāro, vacīsaṅkhāro,  cittasaṅkhāro''ti.</p>
              <p>[03] ``katamo panāyye, kāyasaṅkhāro, katamo  vacīsaṅkhāro, katamo cittasaṅkhāro''ti?</p>
              <p>[03] ``assāsapassāsā kho, āvuso visākha, kāyasaṅkhāro, vitakkavicārā vacīsaṅkhāro,  saññā ca vedanā ca cittasaṅkhāro''ti.</p>
              <p>[03] ``kasmā panāyye,  assāsapassāsā kāyasaṅkhāro, kasmā vitakkavicārā vacīsaṅkhāro,  kasmā saññā ca vedanā ca cittasaṅkhāro''ti?</p>
              <p>[03] ``assāsapassāsā  kho, āvuso ^a^M1.0376^ea^ visākha, kāyikā ete dhammā kāyappaṭibaddhā, tasmā  assāsapassāsā kāyasaṅkhāro. pubbe kho, āvuso visākha,  vitakketvā vicāretvā pacchā vācaṃ bhindati, tasmā vitakkavicārā  vacīsaṅkhāro. saññā ca vedanā ca cetasikā ete dhammā ^a^T1.0551^ea^  cittappaṭibaddhā, tasmā saññā ca vedanā ca cittasaṅkhāro''ti. </p>
              <p>[03] 464^b^.^eb^ ``kathaṃ ^a^V1.0383^ea^ panāyye, saññāvedayitanirodhasamāpatti  hotī''ti?</p>
              <p>[03] ``na kho, āvuso visākha, saññāvedayitanirodhaṃ  samāpajjantassa bhikkhuno evaṃ hoti -- `ahaṃ saññāvedayitanirodhaṃ  samāpajjissa'nti vā, `ahaṃ saññāvedayitanirodhaṃ samāpajjāmī'ti vā,  `ahaṃ saññāvedayitanirodhaṃ samāpanno'ti vā. atha khvāssa pubbeva  tathā cittaṃ bhāvitaṃ hoti yaṃ taṃ tathattāya upanetī''ti.</p>
              <p>[03] ``saññāvedayitanirodhaṃ samāpajjantass ^a^P1.0302^ea^  panāyye, bhikkhuno katame dhammā paṭhamaṃ nirujjhanti -- yadi vā  kāyasaṅkhāro, yadi vā vacīsaṅkhāro, yadi vā cittasaṅkhāro''ti?  ``saññāvedayitanirodhaṃ samāpajjantassa kho, āvuso visākha,  bhikkhuno paṭhamaṃ nirujjhati vacīsaṅkhāro, tato kāyasaṅkhāro, tato  cittasaṅkhāro''ti.</p>
              <p>[03] ``kathaṃ panāyye, saññāvedayitanirodhasamāpattiyā vuṭṭhānaṃ  hotī''ti?</p>
              <p>[03] ``na kho, āvuso visākha,  saññāvedayitanirodhasamāpattiyā vuṭṭhahantassa bhikkhuno evaṃ hoti --  `ahaṃ saññāvedayitanirodhasamāpattiyā vuṭṭhahissa'nti vā, `ahaṃ  saññāvedayitanirodhasamāpattiyā vuṭṭhahāmī'ti vā, `ahaṃ  saññāvedayitanirodhasamāpattiyā vuṭṭhito'ti vā. atha khvāssa pubbeva  tathā cittaṃ bhāvitaṃ hoti yaṃ taṃ tathattāya upanetī''ti.</p>
              <p>[03] ``saññāvedayitanirodhasamāpattiyā vuṭṭhahantassa panāyye,  bhikkhuno katame dhammā paṭhamaṃ uppajjanti -- yadi vā kāyasaṅkhāro,  yadi vā vacīsaṅkhāro, yadi ^a^T1.0552^ea^ vā cittasaṅkhāro''ti?  ``saññāvedayitanirodhasamāpattiyā vuṭṭhahantassa kho, āvuso visākha,  bhikkhuno paṭhamaṃ uppajjati cittasaṅkhāro, tato kāyasaṅkhāro, tato  vacīsaṅkhāro''ti.</p>
              <p>[03] ``saññāvedayitanirodhasamāpattiyā vuṭṭhitaṃ panāyye, bhikkhuṃ  kati phassā phusantī''ti? ``saññāvedayitanirodhasamāpattiyā  vuṭṭhitaṃ kho, āvuso ^a^M1.0377^ea^ visākha, bhikkhuṃ tayo phassā phusanti --  suññato phasso, animitto phasso, appaṇihito phasso''ti.</p>
              <p>[03] ``saññāvedayitanirodhasamāpattiyā vuṭṭhitassa panāyye,  bhikkhuno kiṃninnaṃ cittaṃ hoti kiṃpoṇaṃ kiṃpabbhāra''nti?  ``saññāvedayitanirodhasamāpattiyā vuṭṭhitassa kho, āvuso visākha,  bhikkhuno vivekaninnaṃ cittaṃ hoti, vivekapoṇaṃ vivekapabbhāra''nti. </p>
              <p>[03] 465^b^.^eb^ ``kati ^a^V1.0384^ea^ panāyye, vedanā''ti?</p>
              <p>[03] ``tisso kho imā, āvuso visākha, vedanā -- sukhā vedanā, dukkhā vedanā,  adukkhamasukhā vedanā''ti.</p>
              <p>[03] ``katamā panāyye, sukhā vedanā,  katamā dukkhā vedanā, katamā adukkhamasukhā vedanā''ti?</p>
              <p>[03] ``yaṃ kho, āvuso visākha, kāyikaṃ vā cetasikaṃ vā sukhaṃ sātaṃ  vedayitaṃ -- ayaṃ sukhā vedanā. yaṃ kho, āvuso visākha, kāyikaṃ  vā cetasikaṃ vā dukkhaṃ asātaṃ vedayitaṃ -- ayaṃ dukkhā vedanā. yaṃ  kho, āvuso visākha, kāyikaṃ vā cetasikaṃ vā neva sātaṃ nāsātaṃ  vedayitaṃ -- ayaṃ adukkhamasukhā ^a^P1.0303^ea^ vedanā''ti.</p>
              <p>[03] ``sukhā panāyye, vedanā kiṃsukhā kiṃdukkhā, dukkhā vedanā  kiṃsukhā kiṃdukkhā, adukkhamasukhā vedanā kiṃsukhā kiṃdukkhā''ti?</p>
              <p>[03] ``sukhā kho, āvuso visākha, vedanā ṭhitisukhā  vipariṇāmadukkhā; dukkhā vedanā ṭhitidukkhā vipariṇāmasukhā ^a^T1.0553^ea^;  adukkhamasukhā vedanā ñāṇasukhā aññāṇadukkhā''ti.</p>
              <p>[03] ``sukhāya panāyye, vedanāya kiṃ anusayo anuseti, dukkhāya  vedanāya kiṃ anusayo anuseti, adukkhamasukhāya vedanāya kiṃ  anusayo anusetī''ti?</p>
              <p>[03] ``sukhāya kho, āvuso visākha, vedanāya  rāgānusayo anuseti, dukkhāya vedanāya paṭighānusayo anuseti,  adukkhamasukhāya vedanāya avijjānusayo anusetī''ti.</p>
              <p>[03] ``sabbāya nu kho, ayye, sukhāya vedanāya rāgānusayo  anuseti, sabbāya dukkhāya vedanāya paṭighānusayo anuseti, sabbāya  adukkhamasukhāya vedanāya avijjānusayo anusetī''ti?</p>
              <p>[03] ``na kho, āvuso visākha, sabbāya sukhāya vedanāya rāgānusayo anuseti, na  sabbāya dukkhāya vedanāya paṭighānusayo anuseti, na sabbāya  adukkhamasukhāya vedanāya avijjānusayo anusetī''ti.</p>
              <p>[03] ``sukhāya ^a^M1.0378^ea^ panāyye, vedanāya kiṃ pahātabbaṃ, dukkhāya vedanāya  kiṃ pahātabbaṃ, adukkhamasukhāya vedanāya kiṃ pahātabba''nti?</p>
              <p>[03] ``sukhāya kho, āvuso visākha, vedanāya rāgānusayo pahātabbo,  dukkhāya vedanāya paṭighānusayo pahātabbo, adukkhamasukhāya vedanāya  avijjānusayo pahātabbo''ti.</p>
              <p>[03] ``sabbāya ^a^V1.0385^ea^ nu kho, ayye, sukhāya vedanāya rāgānusayo  pahātabbo, sabbāya dukkhāya vedanāya paṭighānusayo pahātabbo, sabbāya  adukkhamasukhāya vedanāya avijjānusayo pahātabbo''ti?</p>
              <p>[03] ``na kho, āvuso visākha, sabbāya sukhāya vedanāya rāgānusayo pahātabbo, na  sabbāya dukkhāya vedanāya paṭighānusayo pahātabbo ^a^T1.0554^ea^, na sabbāya  adukkhamasukhāya vedanāya avijjānusayo pahātabbo. idhāvuso  visākha, bhikkhu vivicceva kāmehi vivicca akusalehi dhammehi  savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja  viharati. rāgaṃ tena pajahati, na tattha rāgānusayo anuseti.  idhāvuso visākha, bhikkhu iti paṭisañcikkhati -- `kudāssu  nāmāhaṃ tadāyatanaṃ upasampajja viharissāmi yadariyā etarahi āyatanaṃ  upasampajja viharantī'ti? iti anuttaresu vimokkhesu pihaṃ  upaṭṭhāpayato ^a^P1.0304^ea^ uppajjati pihāppaccayā domanassaṃ.  paṭighaṃ tena pajahati, na tattha paṭighānusayo anuseti. idhāvuso  visākha, bhikkhu sukhassa ca pahānā, dukkhassa ca pahānā, pubbeva  somanassadomanassānaṃ atthaṅgamā, adukkhamasukhaṃ upekkhāsatipārisuddhiṃ  catutthaṃ jhānaṃ upasampajja viharati. avijjaṃ tena pajahati, na tattha  avijjānusayo anusetī''ti. </p>
              <p>[03] 466^b^.^eb^ ``sukhāya panāyye, vedanāya kiṃ paṭibhāgo''ti?</p>
              <p>[03] ``sukhāya kho, āvuso visākha, vedanāya dukkhā vedanā  paṭibhāgo''ti.</p>
              <p>[03] ``dukkhāya pannāyye, vedanāya kiṃ paṭibhāgo''ti?</p>
              <p>[03] ``dukkhāya kho, āvuso visākha, vedanāya sukhā vedanā paṭibhāgo''ti.</p>
              <p>[03] ``adukkhamasukhāya panāyye, vedanāya kiṃ paṭibhāgo''ti?</p>
              <p>[03] ``adukkhamasukhāya kho, āvuso visākha, vedanāya avijjā paṭibhāgo''ti.</p>
              <p>[03] ``avijjāya panāyye, kiṃ paṭibhāgo''ti?</p>
              <p>[03] ``avijjāya kho, āvuso visākha, vijjā paṭibhāgo''ti.</p>
              <p>[03] ``vijjāya panāyye, kiṃ paṭibhāgo''ti?</p>
              <p>[03] ``vijjāya kho, āvuso visākha, vimutti paṭibhāgo''ti.</p>
              <p>[03] ``vimuttiyā panāyye ^a^T1.0555^ea^, kiṃ paṭibhāgo''ti?</p>
              <p>[03] ``vimuttiyā kho, āvuso visākha, nibbānaṃ paṭibhāgo''ti.</p>
              <p>[03] ``nibbānassa panāyye, kiṃ paṭibhāgo''ti? ``accayāsi, āvuso  {accasarāvuso (sī0 pī0), accassarāvuso (syā0 kaṃ0)} visākha,  pañhaṃ, nāsakkhi pañhānaṃ pariyantaṃ gahetuṃ. nibbānogadhañhi, āvuso  visākha, brahmacariyaṃ, nibbānaparāyanaṃ nibbānapariyosānaṃ.  ākaṅkhamāno ca tvaṃ, āvuso visākha, bhagavantaṃ upasaṅkamitvā  etamatthaṃ puccheyyāsi, yathā ca te bhagavā byākaroti tathā naṃ  dhāreyyāsī''ti. </p>
              <p>[03] 467^b^.^eb^ atha kho visākho upāsako dhammadinnāya  bhikkhuniyā bhāsitaṃ abhinanditvā anumoditvā uṭṭhāyāsanā dhammadinnaṃ  bhikkhuniṃ abhivādetvā padakkhiṇaṃ katvā yena bhagavā tenupasaṅkami;  upasaṅkamitvā bhagavantaṃ abhivādetvā ekamantaṃ nisīdi. ekamantaṃ  nisinno kho visākho upāsako yāvatako ahosi dhammadinnāya  bhikkhuniyā saddhiṃ kathāsallāpo taṃ sabbaṃ bhagavato ārocesi. evaṃ  vutte, bhagavā visākhaṃ upāsakaṃ etadavoca -- ``paṇḍitā, visākha,  dhammadinnā bhikkhunī, mahāpaññā, visākha, dhammadinnā bhikkhunī.  maṃ cepi tvaṃ, visākha, etamatthaṃ puccheyyāsi, ahampi taṃ evamevaṃ  byākareyyaṃ, yathā ^a^P1.0305^ea^ taṃ dhammadinnāya bhikkhuniyā  byākataṃ. eso cevetassa {esovetassa (syā0 kaṃ0)} attho. evañca naṃ  {evametaṃ (sī0 syā0 kaṃ0)} dhārehī''ti.</p>
              <p>[03] idamavoca bhagavā. attamano visākho upāsako bhagavato  bhāsitaṃ abhinandīti. </p>
              <p>[06] cūḷavedallasuttaṃ niṭṭhitaṃ catutthaṃ. </p>
            </h4>
          </h3>
          <h3>
            <h3n> 5. cūḷadhammasamādānasuttaṃ </h3n>
            <h4>
              <h4n> </h4n>
              <p>[03] 468^b^.^eb^ evaṃ ^a^T1.0556^ea^ ^a^V1.0387^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``cattārimāni,  bhikkhave, dhammasamādānāni. katamāni cattāri? atthi, bhikkhave,  dhammasamādānaṃ paccuppannasukhaṃ āyatiṃ dukkhavipākaṃ; atthi, bhikkhave ^a^M1.0380^ea^,  dhammasamādānaṃ paccuppannadukkhañceva āyatiñca dukkhavipākaṃ; atthi,  bhikkhave, dhammasamādānaṃ paccuppannadukkhaṃ āyatiṃ sukhavipākaṃ; atthi,  bhikkhave, dhammasamādānaṃ paccuppannasukhañceva āyatiñca sukhavipākaṃ''. </p>
              <p>[03] 469^b^.^eb^ ``katamañca, bhikkhave, dhammasamādānaṃ  paccuppannasukhaṃ āyatiṃ dukkhavipākaṃ? santi, bhikkhave, eke  samaṇabrāhmaṇā evaṃvādino evaṃdiṭṭhino -- `natthi kāmesu doso'ti.  te kāmesu pātabyataṃ āpajjanti. te kho moḷibaddhāhi {moḷibandhāhi (syā0  kaṃ0 ka0)}  paribbājikāhi paricārenti. te evamāhaṃsu -- `kiṃsu nāma te  bhonto samaṇabrāhmaṇā kāmesu anāgatabhayaṃ sampassamānā kāmānaṃ  pahānamāhaṃsu, kāmānaṃ pariññaṃ paññapenti? sukho imissā  paribbājikāya taruṇāya mudukāya lomasāya bāhāya samphasso'ti  te kāmesu pātabyataṃ āpajjanti. te kāmesu pātabyataṃ āpajjitvā  kāyassa bhedā paraṃ maraṇā apāyaṃ ^a^T1.0557^ea^ duggatiṃ vinipātaṃ nirayaṃ upapajjanti.  te tattha dukkhā tibbā kharā kaṭukā vedanā vedayanti. te  evamāhaṃsu -- `idaṃ kho te bhonto samaṇabrāhmaṇā kāmesu anāgatabhayaṃ  sampassamānā kāmānaṃ pahānamāhaṃsu, kāmānaṃ pariññaṃ paññapenti, ime  hi mayaṃ kāmahetu kāmanidānaṃ ^a^P1.0306^ea^ dukkhā tibbā kharā  kaṭukā vedanā vedayāmā'ti. seyyathāpi, bhikkhave, gimhānaṃ pacchime  māse māluvāsipāṭikā phaleyya. atha kho taṃ, bhikkhave,  māluvābījaṃ aññatarasmiṃ sālamūle nipateyya. atha kho, bhikkhave,  yā tasmiṃ sāle adhivatthā devatā sā bhītā saṃviggā santāsaṃ  āpajjeyya. atha kho, bhikkhave, tasmiṃ sāle adhivatthāya devatāya  mittāmaccā ñātisālohitā ārāmadevatā vanadevatā rukkhadevatā  osadhitiṇavanappatīsu adhivatthā devatā saṅgamma samāgamma evaṃ  samassāseyyuṃ -- `mā bhavaṃ bhāyi, mā bhavaṃ bhāyi; appeva nāmetaṃ  māluvābījaṃ ^a^V1.0388^ea^ moro vā gileyya {moro vā gileyya, godhā vā  khādeyya (ka0)}, mago vā khādeyya, davaḍāho {vanadāho (ka0)} vā  ḍaheyya, vanakammikā vā uddhareyyuṃ, upacikā vā uṭṭhaheyyuṃ {udrabheyyuṃ (sī0 pī0  ka0)}, abījaṃ vā  panassā'ti. atha kho taṃ, bhikkhave, māluvābījaṃ neva moro  gileyya, na mago khādeyya, na davaḍāho ḍaheyya, na vanakammikā  uddhareyyuṃ, na upacikā uṭṭhaheyyuṃ, bījañca panassa taṃ pāvussakena meghena  abhippavuṭṭhaṃ ^a^M1.0381^ea^ sammadeva viruheyya. sāssa māluvālatā taruṇā mudukā  lomasā vilambinī, sā taṃ sālaṃ upaniseveyya. atha kho,  bhikkhave, tasmiṃ sāle adhivatthāya devatāya evamassa -- `kiṃsu  nāma te ^a^T1.0558^ea^ bhonto mittāmaccā ñātisālohitā ārāmadevatā vanadevatā  rukkhadevatā osadhitiṇavanappatīsu adhivatthā devatā māluvābīje  anāgatabhayaṃ sampassamānā saṅgamma samāgamma evaṃ samassāsesuṃ {samassāseyyuṃ  (ka0)} -- ``mā  bhavaṃ bhāyi mā bhavaṃ bhāyi, appeva nāmetaṃ māluvābījaṃ moro vā  gileyya, mago vā khādeyya, davaḍāho vā ḍaheyya, vanakammikā vā  uddhareyyuṃ, upacikā vā uṭṭhaheyyuṃ, abījaṃ vā panassā''ti; sukho  imissā māluvālatāya taruṇāya mudukāya lomasāya vilambiniyā  samphasso'ti. sā taṃ sālaṃ anuparihareyya. sā taṃ sālaṃ  anupariharitvā upari viṭabhiṃ {viṭapaṃ (syā0 ṭṭha0)} kareyya. upari viṭabhiṃ karitvā  oghanaṃ janeyya. oghanaṃ janetvā ye tassa sālassa mahantā mahantā  khandhā te padāleyya. atha kho, bhikkhave, tasmiṃ sāle adhivatthāya  devatāya evamassa -- `idaṃ kho te bhonto mittāmaccā  ñātisālohitā ārāmadevatā vanadevatā rukkhadevatā  osadhitiṇavanappatīsu adhivatthā devatā māluvābīje anāgatabhayaṃ  sampassamānā saṅgamma samāgamma evaṃ samassāsesuṃ {samassāseyyuṃ (ka0)}   -- ``mā bhavaṃ bhāyi mā  bhavaṃ bhāyi, appeva nāmetaṃ māluvābījaṃ moro vā gileyya, mago  ^a^P1.0307^ea^ vā khādeyya, davaḍāho vā ḍaheyya, vanakammikā  vā uddhareyyuṃ, upacikā vā uṭṭhaheyyuṃ abījaṃ vā panassā''ti. yañcāhaṃ {yaṃ vāhaṃ  (ka0), svāhaṃ (syā0 kaṃ0)}   māluvābījahetu dukkhā tibbā kharā kaṭukā vedanā vedayāmī'ti.  evameva kho, bhikkhave, santi eke samaṇabrāhmaṇā evaṃvādino  evaṃdiṭṭhino `natthi kāmesu doso'ti ^a^T1.0559^ea^. te kāmesu pātabyataṃ  āpajjanti. te moḷibaddhāhi paribbājikāhi paricārenti. te  evamāhaṃsu -- `kiṃsu nāma te bhonto samaṇabrāhmaṇā kāmesu anāgatabhayaṃ  sampassamānā kāmānaṃ pahānamāhaṃsu, kāmānaṃ pariññaṃ paññapenti? sukho  imissā paribbājikāya taruṇāya mudukāya lomasāya bāhāya  samphasso'ti. te kāmesu pātabyataṃ āpajjanti. te kāmesu pātabyataṃ  āpajjitvā kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjanti. te tattha dukkhā tibbā kharā ^a^M1.0382^ea^ kaṭukā vedanā vedayanti.  te evamāhaṃsu -- `idaṃ kho te bhonto samaṇabrāhmaṇā kāmesu anāgatabhayaṃ  sampassamānā kāmānaṃ pahānamāhaṃsu, kāmānaṃ pariññaṃ paññapenti. ime  hi ^a^V1.0389^ea^ mayaṃ kāmahetu kāmanidānaṃ dukkhā tibbā kharā kaṭukā vedanā  vedayāmā'ti. idaṃ vuccati, bhikkhave, dhammasamādānaṃ paccuppannasukhaṃ  āyatiṃ dukkhavipākaṃ. </p>
              <p>[03] 470^b^.^eb^ ``katamañca, bhikkhave, dhammasamādānaṃ  paccuppannadukkhañceva āyatiñca dukkhavipākaṃ? idha, bhikkhave, ekacco  acelako hoti muttācāro hatthāpalekhano, naehibhaddantiko,  natiṭṭhabhaddantiko, nābhihaṭaṃ, na uddissakataṃ, na nimantanaṃ sādiyati,  so na kumbhimukhā paṭiggaṇhāti, na kaḷopimukhā paṭiggaṇhāti, na  eḷakamantaraṃ, na daṇḍamantaraṃ, na musalamantaraṃ, na dvinnaṃ bhuñjamānānaṃ,  na gabbhiniyā, na pāyamānāya, na purisantaragatāya, na saṅkittīsu,  na yattha sā upaṭṭhito ^a^T1.0560^ea^ hoti, na yattha makkhikā saṇḍasaṇḍacārinī,  na macchaṃ, na maṃsaṃ, na suraṃ, na merayaṃ, na thusodakaṃ pivati. so  ekāgāriko vā hoti ekālopiko, dvāgāriko vā hoti  dvālopiko...pe0... sattāgāriko vā hoti sattālopiko.  ekissāpi dattiyā yāpeti, dvīhipi dattīhi yāpeti...  sattahipi dattīhi yāpeti. ekāhikampi āhāraṃ āhāreti,  dvīhikampi āhāraṃ āhāreti... sattāhikampi āhāraṃ āhāreti.  iti evarūpaṃ addhamāsikampi pariyāyabhattabhojanānuyogamanuyutto  viharati. so sākabhakkho vā hoti ^a^P1.0308^ea^,  sāmākabhakkho vā hoti, nīvārabhakkho vā hoti, daddulabhakkho vā  hoti, haṭabhakkho vā hoti, kaṇabhakkho vā hoti, ācāmabhakkho vā  hoti, piññākabhakkho vā hoti, tiṇabhakkho vā hoti, gomayabhakkho  vā hoti, vanamūlaphalāhāro yāpeti pavattaphalabhojī. so sāṇānipi  dhāreti, masāṇānipi dhāreti, chavadussānipi dhāreti, paṃsukūlānipi  dhāreti, tirīṭānipi dhāreti, ajinampi dhāreti, ajinakkhipampi  dhāreti, kusacīrampi dhāreti, vākacīrampi dhāreti, phalakacīrampi  dhāreti, kesakambalampi dhāreti, vāḷakambalampi dhāreti,  ulūkapakkhampi dhāreti, kesamassulocakopi hoti,  kesamassulocanānuyogamanuyutto, ubbhaṭṭhakopi hoti, āsanapaṭikkhitto,  ukkuṭikopi hoti ukkuṭikappadhānamanuyutto, kaṇṭakāpassayikopi hoti,  kaṇṭakāpassaye seyyaṃ ^a^M1.0383^ea^ kappeti {passa ma0 ni0 1.155 mahāsīhanādasutte}, sāyatatiyakampi  udakorohanānuyogamanuyutto viharati. iti evarūpaṃ anekavihitaṃ  kāyassa ātāpanaparitāpanānuyogamanuyutto viharati ^a^T1.0561^ea^. so kāyassa bhedā  paraṃ maraṇā apāyaṃ duggatiṃ vinipātaṃ nirayaṃ upapajjati. idaṃ  vuccati, bhikkhave, dhammasamādānaṃ paccuppannadukkhañceva āyatiñca  dukkhavipākaṃ. </p>
              <p>[03] 471^b^.^eb^ ``katamañca, bhikkhave, dhammasamādānaṃ  paccuppannadukkhaṃ āyatiṃ sukhavipākaṃ? idha ^a^V1.0390^ea^, bhikkhave, ekacco  pakatiyā tibbarāgajātiko hoti, so abhikkhaṇaṃ rāgajaṃ dukkhaṃ  domanassaṃ paṭisaṃvedeti; pakatiyā tibbadosajātiko hoti, so  abhikkhaṇaṃ dosajaṃ dukkhaṃ domanassaṃ paṭisaṃvedeti; pakatiyā  tibbamohajātiko hoti, so abhikkhaṇaṃ mohajaṃ dukkhaṃ domanassaṃ  paṭisaṃvedeti. so sahāpi dukkhena, sahāpi domanassena,  assumukhopi rudamāno paripuṇṇaṃ parisuddhaṃ brahmacariyaṃ carati. so  kāyassa bhedā paraṃ maraṇā sugatiṃ saggaṃ lokaṃ upapajjati. idaṃ  vuccati, bhikkhave, dhammasamādānaṃ paccuppannadukkhaṃ āyatiṃ sukhavipākaṃ. </p>
              <p>[03] 472^b^.^eb^ ``katamañca, bhikkhave, dhammasamādānaṃ  paccuppannasukhañceva āyatiñca sukhavipākaṃ? idha, bhikkhave, ekacco  pakatiyā na tibbarāgajātiko hoti, so na abhikkhaṇaṃ rāgajaṃ  dukkhaṃ domanassaṃ paṭisaṃvedeti; pakatiyā na tibbadosajātiko  hoti, so na abhikkhaṇaṃ dosajaṃ dukkhaṃ domanassaṃ paṭisaṃvedeti;  pakatiyā na tibbamohajātiko hoti ^a^P1.0309^ea^, so na  abhikkhaṇaṃ mohajaṃ dukkhaṃ domanassaṃ paṭisaṃvedeti. so vivicceva  kāmehi vivicca akusalehi dhammehi savitakkaṃ savicāraṃ vivekajaṃ ^a^T1.0562^ea^  pītisukhaṃ paṭhamaṃ jhānaṃ upasampajja viharati. vitakkavicārānaṃ  vūpasamā ajjhattaṃ sampasādanaṃ cetaso ekodibhāvaṃ avitakkaṃ avicāraṃ  samādhijaṃ pītisukhaṃ dutiyaṃ jhānaṃ...pe0... tatiyaṃ jhānaṃ...   catutthaṃ jhānaṃ upasampajja viharati.  so kāyassa bhedā paraṃ maraṇā sugatiṃ saggaṃ lokaṃ upapajjati.  idaṃ vuccati, bhikkhave, dhammasamādānaṃ paccuppannasukhañceva āyatiñca  sukhavipākaṃ. imāni kho, bhikkhave, cattāri dhammasamādānānī''ti.</p>
              <p>[03] idamavoca ^a^M1.0384^ea^ bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] cūḷadhammasamādānasuttaṃ niṭṭhitaṃ pañcamaṃ. </p>
            </h4>
          </h3>
          <h3>
            <h3n> 6. mahādhammasamādānasuttaṃ </h3n>
            <h4>
              <h4n> </h4n>
              <p>[03] 473^b^.^eb^ evaṃ ^a^V1.0391^ea^ ^a^T1.0563^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``yebhuyyena, bhikkhave,  sattā evaṃkāmā evaṃchandā evaṃadhippāyā -- `aho vata aniṭṭhā  akantā amanāpā dhammā parihāyeyyuṃ, iṭṭhā kantā manāpā dhammā  abhivaḍḍheyyu'nti. tesaṃ, bhikkhave, sattānaṃ evaṃkāmānaṃ evaṃchandānaṃ  evaṃadhippāyānaṃ aniṭṭhā akantā amanāpā dhammā abhivaḍḍhanti, iṭṭhā  kantā manāpā dhammā parihāyanti. tatra tumhe, bhikkhave, kaṃ hetuṃ  paccethā''ti? ``bhagavaṃmūlakā ^a^P1.0310^ea^ no, bhante, dhammā,  bhagavaṃnettikā, bhagavaṃpaṭisaraṇā. sādhu vata, bhante, bhagavantaññeva  paṭibhātu etassa bhāsitassa attho; bhagavato sutvā bhikkhū  dhāressantī''ti. ``tena hi, bhikkhave, suṇātha, sādhukaṃ manasi  karotha, bhāsissāmī''ti. ``evaṃ, bhante''ti kho te bhikkhū  bhagavato paccassosuṃ. bhagavā etadavoca -- </p>
              <p>[03] 474^b^.^eb^ ``idha, bhikkhave, assutavā puthujjano,  ariyānaṃ adassāvī ariyadhammassa akovido ariyadhamme avinīto,  sappurisānaṃ adassāvī sappurisadhammassa akovido sappurisadhamme  avinīto, sevitabbe dhamme na jānāti asevitabbe dhamme na  jānāti, bhajitabbe ^a^T1.0564^ea^ dhamme na jānāti abhajitabbe dhamme na jānāti.  so sevitabbe dhamme ajānanto asevitabbe dhamme ajānanto,  bhajitabbe dhamme ajānanto abhajitabbe dhamme ajānanto, asevitabbe  dhamme sevati sevitabbe dhamme na sevati, abhajitabbe dhamme bhajati  bhajitabbe dhamme na bhajati. tassa asevitabbe dhamme sevato  sevitabbe dhamme asevato, abhajitabbe dhamme bhajato bhajitabbe dhamme  abhajato aniṭṭhā akantā amanāpā dhammā ^a^M1.0385^ea^ abhivaḍḍhanti, iṭṭhā kantā  manāpā dhammā parihāyanti. taṃ kissa hetu? evañhetaṃ, bhikkhave,  hoti yathā taṃ aviddasuno.</p>
              <p>[03] ``sutavā ca kho, bhikkhave, ariyasāvako, ariyānaṃ dassāvī  ariyadhammassa kovido ariyadhamme ^a^V1.0392^ea^ suvinīto, sappurisānaṃ dassāvī  sappurisadhammassa kovido sappurisadhamme suvinīto, sevitabbe dhamme  jānāti asevitabbe dhamme jānāti, bhajitabbe dhamme jānāti  abhajitabbe dhamme jānāti. so sevitabbe dhamme jānanto  asevitabbe dhamme jānanto, bhajitabbe dhamme jānanto abhajitabbe  dhamme jānanto, asevitabbe dhamme na sevati sevitabbe dhamme sevati,  abhajitabbe dhamme na bhajati bhajitabbe dhamme bhajati. tassa  asevitabbe dhamme asevato sevitabbe dhamme sevato, abhajitabbe dhamme  abhajato bhajitabbe dhamme bhajato, aniṭṭhā akantā amanāpā dhammā  parihāyanti, iṭṭhā kantā manāpā dhammā abhivaḍḍhanti. taṃ ^a^T1.0565^ea^ kissa  hetu? evañhetaṃ, bhikkhave, hoti yathā taṃ viddasuno. </p>
              <p>[03] 475^b^.^eb^ ``cattārimāni, bhikkhave, dhammasamādānāni.  katamāni cattāri? atthi, bhikkhave, dhammasamādānaṃ  paccuppannadukkhañceva āyatiñca dukkhavipākaṃ; atthi, bhikkhave,  dhammasamādānaṃ ^a^P1.0311^ea^ paccuppannasukhaṃ āyatiṃ dukkhavipākaṃ;  atthi, bhikkhave, dhammasamādānaṃ paccuppannadukkhaṃ āyatiṃ sukhavipākaṃ;  atthi, bhikkhave, dhammasamādānaṃ paccuppannasukhañceva āyatiñca  sukhavipākaṃ. </p>
              <p>[03] 476^b^.^eb^ ``tatra, bhikkhave, yamidaṃ {yadidaṃ (sī0)} dhammasamādānaṃ  paccuppannadukkhañceva āyatiñca dukkhavipākaṃ, taṃ avidvā avijjāgato  yathābhūtaṃ nappajānāti -- `idaṃ kho dhammasamādānaṃ paccuppannadukkhañceva  āyatiñca dukkhavipāka'nti. taṃ avidvā avijjāgato yathābhūtaṃ  appajānanto taṃ sevati, taṃ na parivajjeti. tassa taṃ sevato, taṃ  aparivajjayato, aniṭṭhā akantā amanāpā dhammā abhivaḍḍhanti, iṭṭhā  kantā manāpā dhammā parihāyanti. taṃ kissa hetu? evañhetaṃ,  bhikkhave, hoti yathā taṃ aviddasuno.</p>
              <p>[03] ``tatra, bhikkhave, yamidaṃ dhammasamādānaṃ paccuppannasukhaṃ āyatiṃ  dukkhavipākaṃ taṃ avidvā avijjāgato yathābhūtaṃ nappajānāti -- `idaṃ  kho dhammasamādānaṃ paccuppannasukhaṃ ^a^M1.0386^ea^ āyatiṃ dukkhavipāka'nti. taṃ  avidvā avijjāgato yathābhūtaṃ appajānanto taṃ sevati, taṃ na  parivajjeti. tassa taṃ sevato, taṃ ^a^T1.0566^ea^ aparivajjayato, aniṭṭhā akantā  amanāpā dhammā abhivaḍḍhanti, iṭṭhā kantā manāpā dhammā parihāyanti.  taṃ kissa hetu? evañhetaṃ, bhikkhave, hoti yathā taṃ aviddasuno.</p>
              <p>[03] ``tatra ^a^V1.0393^ea^, bhikkhave, yamidaṃ dhammasamādānaṃ paccuppannadukkhaṃ āyatiṃ  sukhavipākaṃ, taṃ avidvā avijjāgato yathābhūtaṃ nappajānāti -- `idaṃ  kho dhammasamādānaṃ paccuppannadukkhaṃ āyatiṃ sukhavipāka'nti. taṃ  avidvā avijjāgato yathābhūtaṃ appajānanto taṃ na sevati, taṃ  parivajjeti. tassa taṃ asevato, taṃ parivajjayato, aniṭṭhā ^a^P1.0312^ea^  akantā amanāpā dhammā abhivaḍḍhanti, iṭṭhā kantā manāpā  dhammā parihāyanti. taṃ kissa hetu? evañhetaṃ, bhikkhave, hoti  yathā taṃ aviddasuno.</p>
              <p>[03] ``tatra, bhikkhave, yamidaṃ dhammasamādānaṃ paccuppannasukhañceva  āyatiñca sukhavipākaṃ, taṃ avidvā avijjāgato yathābhūtaṃ nappajānāti  -- `idaṃ kho dhammasamādānaṃ paccuppannasukhañceva āyatiñca  sukhavipāka'nti. taṃ avidvā avijjāgato yathābhūtaṃ appajānanto taṃ  na sevati, taṃ parivajjeti. tassa taṃ asevato, taṃ parivajjayato,  aniṭṭhā akantā amanāpā dhammā abhivaḍḍhanti, iṭṭhā kantā manāpā  dhammā parihāyanti. taṃ kissa hetu? evañhetaṃ, bhikkhave, hoti  yathā taṃ aviddasuno. </p>
              <p>[03] 477^b^.^eb^ ``tatra, bhikkhave, yamidaṃ dhammasamādānaṃ  paccuppannadukkhañceva āyatiñca dukkhavipākaṃ taṃ vidvā vijjāgato  yathābhūtaṃ pajānāti -- `idaṃ ^a^T1.0567^ea^ kho dhammasamādānaṃ paccuppannadukkhañceva  āyatiñca dukkhavipāka'nti. taṃ vidvā vijjāgato yathābhūtaṃ  pajānanto taṃ na sevati, taṃ parivajjeti. tassa taṃ asevato, taṃ  parivajjayato, aniṭṭhā akantā amanāpā dhammā parihāyanti, iṭṭhā  kantā manāpā dhammā abhivaḍḍhanti. taṃ kissa hetu? evañhetaṃ,  bhikkhave, hoti yathā taṃ viddasuno.</p>
              <p>[03] ``tatra, bhikkhave, yamidaṃ dhammasamādānaṃ paccuppannasukhaṃ āyatiṃ  dukkhavipākaṃ taṃ vidvā vijjāgato yathābhūtaṃ pajānāti -- `idaṃ kho  dhammasamādānaṃ paccuppannasukhaṃ āyatiṃ dukkhavipāka'nti. taṃ vidvā  vijjāgato yathābhūtaṃ pajānanto taṃ na sevati, taṃ parivajjeti. tassa  taṃ asevato, taṃ parivajjayato ^a^M1.0387^ea^, aniṭṭhā akantā amanāpā dhammā  parihāyanti, iṭṭhā kantā manāpā dhammā abhivaḍḍhanti. taṃ kissa  hetu? evañhetaṃ, bhikkhave, hoti yathā taṃ viddasuno.</p>
              <p>[03] ``tatra ^a^V1.0394^ea^, bhikkhave, yamidaṃ dhammasamādānaṃ paccuppannadukkhaṃ āyatiṃ  sukhavipākaṃ taṃ vidvā vijjāgato yathābhūtaṃ pajānāti -- `idaṃ kho  dhammasamādānaṃ paccuppannadukkhaṃ āyatiṃ sukhavipāka'nti. taṃ vidvā  vijjāgato yathābhūtaṃ pajānanto taṃ sevati, taṃ na parivajjeti. tassa  taṃ sevato, taṃ aparivajjayato, aniṭṭhā akantā amanāpā dhammā  parihāyanti, iṭṭhā kantā manāpā dhammā abhivaḍḍhanti. taṃ kissa  hetu? evañhetaṃ, bhikkhave, hoti yathā taṃ viddasuno.</p>
              <p>[03] ``tatra, bhikkhave, yamidaṃ dhammasamādānaṃ paccuppannasukhañceva  āyatiñca sukhavipākaṃ ^a^T1.0568^ea^ taṃ vidvā vijjāgato yathābhūtaṃ pajānāti --  `idaṃ kho dhammasamādānaṃ paccuppannasukhañceva āyatiñca  sukhavipāka'nti. taṃ vidvā vijjāgato yathābhūtaṃ pajānanto taṃ  sevati, taṃ na parivajjeti. tassa taṃ sevato, taṃ aparivajjayato,  aniṭṭhā akantā amanāpā dhammā parihāyanti, iṭṭhā kantā manāpā  dhammā abhivaḍḍhanti. taṃ kissa hetu? evañhetaṃ, bhikkhave, hoti  yathā taṃ viddasuno. </p>
              <p>[03] 478^b^.^eb^ ``katamañca ^a^P1.0313^ea^, bhikkhave,  dhammasamādānaṃ paccuppannadukkhañceva āyatiñca dukkhavipākaṃ? idha,  bhikkhave, ekacco sahāpi dukkhena sahāpi domanassena pāṇātipātī  hoti, pāṇātipātapaccayā ca dukkhaṃ domanassaṃ paṭisaṃvedeti; sahāpi  dukkhena sahāpi domanassena adinnādāyī hoti, adinnādānapaccayā ca  dukkhaṃ domanassaṃ paṭisaṃvedeti; sahāpi dukkhena sahāpi domanassena  kāmesu micchācārī hoti, kāmesu micchācārapaccayā ca dukkhaṃ  domanassaṃ paṭisaṃvedeti; sahāpi dukkhena sahāpi domanassena  musāvādī hoti, musāvādapaccayā ca dukkhaṃ domanassaṃ paṭisaṃvedeti;  sahāpi dukkhena sahāpi domanassena pisuṇavāco hoti,  pisuṇavācāpaccayā ca dukkhaṃ domanassaṃ paṭisaṃvedeti; sahāpi  dukkhena sahāpi domanassena pharusavāco hoti, pharusavācāpaccayā ca  dukkhaṃ domanassaṃ paṭisaṃvedeti; sahāpi dukkhena sahāpi domanassena  samphappalāpī hoti, samphappalāpapaccayā ca dukkhaṃ domanassaṃ  paṭisaṃvedeti; sahāpi ^a^M1.0388^ea^ dukkhena sahāpi domanassena abhijjhālu  ^a^T1.0569^ea^ hoti, abhijjhāpaccayā ca dukkhaṃ domanassaṃ paṭisaṃvedeti; sahāpi  dukkhena sahāpi domanassena byāpannacitto hoti, byāpādapaccayā ca  dukkhaṃ domanassaṃ paṭisaṃvedeti; sahāpi dukkhena sahāpi domanassena  micchādiṭṭhi hoti, micchādiṭṭhipaccayā ca dukkhaṃ domanassaṃ  paṭisaṃvedeti. so ^a^V1.0395^ea^ kāyassa bhedā paraṃ maraṇā apāyaṃ duggatiṃ  vinipātaṃ nirayaṃ upapajjati. idaṃ vuccati, bhikkhave, dhammasamādānaṃ  paccuppannadukkhañceva āyatiñca dukkhavipākaṃ. </p>
              <p>[03] 479^b^.^eb^ ``katamañca, bhikkhave, dhammasamādānaṃ  paccuppannasukhaṃ āyatiṃ dukkhavipākaṃ? idha, bhikkhave, ekacco sahāpi  sukhena sahāpi somanassena pāṇātipātī hoti, pāṇātipātapaccayā ca  sukhaṃ somanassaṃ paṭisaṃvedeti; sahāpi sukhena sahāpi somanassena  adinnādāyī hoti, adinnādānapaccayā ca sukhaṃ somanassaṃ  paṭisaṃvedeti; sahāpi sukhena sahāpi somanassena kāmesumicchācārī  hoti, kāmesumicchācārapaccayā ca sukhaṃ somanassaṃ paṭisaṃvedeti;  sahāpi sukhena sahāpi somanassena musāvādī hoti, musāvādapaccayā  ca sukhaṃ somanassaṃ paṭisaṃvedeti; sahāpi sukhena sahāpi  somanassena pisuṇavāco hoti, pisuṇavācāpaccayā ca sukhaṃ ^a^P1.0314^ea^  somanassaṃ paṭisaṃvedeti; sahāpi sukhena sahāpi  somanassena pharusavāco hoti, pharusavācāpaccayā ca sukhaṃ somanassaṃ  paṭisaṃvedeti; sahāpi sukhena sahāpi somanassena samphappalāpī  hoti, samphappalāpapaccayā ca sukhaṃ somanassaṃ paṭisaṃvedeti; sahāpi ^a^T1.0570^ea^  sukhena sahāpi somanassena abhijjhālu hoti, abhijjhāpaccayā ca  sukhaṃ somanassaṃ paṭisaṃvedeti; sahāpi sukhena sahāpi somanassena  byāpannacitto hoti, byāpādapaccayā ca sukhaṃ somanassaṃ paṭisaṃvedeti;  sahāpi sukhena sahāpi somanassena micchādiṭṭhi hoti,  micchādiṭṭhipaccayā ca sukhaṃ somanassaṃ paṭisaṃvedeti. so kāyassa  bhedā paraṃ maraṇā apāyaṃ duggatiṃ vinipātaṃ nirayaṃ upapajjati. idaṃ  vuccati, bhikkhave, dhammasamādānaṃ paccuppannasukhaṃ āyatiṃ dukkhavipākaṃ. </p>
              <p>[03] 480^b^.^eb^ ``katamañca, bhikkhave, dhammasamādānaṃ  paccuppannadukkhaṃ āyatiṃ sukhavipākaṃ? idha, bhikkhave, ekacco  sahāpi dukkhena sahāpi domanassena pāṇātipātā paṭivirato hoti,  pāṇātipātā veramaṇīpaccayā ca dukkhaṃ domanassaṃ paṭisaṃvedeti ^a^M1.0389^ea^;  sahāpi dukkhena sahāpi domanassena adinnādānā paṭivirato hoti,  adinnādānā veramaṇīpaccayā ca dukkhaṃ domanassaṃ paṭisaṃvedeti;  sahāpi dukkhena sahāpi domanassena kāmesumicchācārā paṭivirato  hoti, kāmesumicchācārā veramaṇīpaccayā ca dukkhaṃ domanassaṃ  paṭisaṃvedeti; sahāpi dukkhena sahāpi domanassena musāvādā  paṭivirato hoti, musāvādā veramaṇīpaccayā ca dukkhaṃ domanassaṃ  paṭisaṃvedeti; sahāpi dukkhena sahāpi domanassena pisuṇāya vācāya  paṭivirato hoti ^a^V1.0396^ea^, pisuṇāya vācāya veramaṇīpaccayā ca dukkhaṃ  domanassaṃ paṭisaṃvedeti ^a^T1.0571^ea^; sahāpi dukkhena sahāpi domanassena  pharusāya vācāya paṭivirato hoti, pharusāya vācāya veramaṇīpaccayā  ca dukkhaṃ domanassaṃ paṭisaṃvedeti; sahāpi dukkhena sahāpi  domanassena samphappalāpā paṭivirato hoti, samphappalāpā  veramaṇīpaccayā ca dukkhaṃ domanassaṃ paṭisaṃvedeti; sahāpi dukkhena  sahāpi domanassena anabhijjhālu hoti, anabhijjhāpaccayā ca dukkhaṃ  domanassaṃ paṭisaṃvedeti; sahāpi dukkhena sahāpi domanassena  abyāpannacitto hoti, abyāpādapaccayā ca dukkhaṃ domanassaṃ  paṭisaṃvedeti; sahāpi dukkhena ^a^P1.0315^ea^ sahāpi  domanassena sammādiṭṭhi hoti, sammādiṭṭhipaccayā ca dukkhaṃ domanassaṃ  paṭisaṃvedeti. so kāyassa bhedā paraṃ maraṇā sugatiṃ saggaṃ lokaṃ  upapajjati. idaṃ vuccati, bhikkhave, dhammasamādānaṃ paccuppannadukkhaṃ  āyatiṃ sukhavipākaṃ. </p>
              <p>[03] 481^b^.^eb^ ``katamañca, bhikkhave, dhammasamādānaṃ  paccuppannasukhañceva āyatiñca sukhavipākaṃ? idha, bhikkhave, ekacco  sahāpi sukhena sahāpi somanassena pāṇātipātā paṭivirato hoti,  pāṇātipātā veramaṇīpaccayā ca sukhaṃ somanassaṃ paṭisaṃvedeti;  sahāpi sukhena sahāpi somanassena adinnādānā paṭivirato hoti,  adinnādānā veramaṇīpaccayā ca sukhaṃ somanassaṃ paṭisaṃvedeti;  sahāpi sukhena sahāpi somanassena kāmesumicchācārā paṭivirato  hoti, kāmesumicchācārā veramaṇīpaccayā ca sukhaṃ somanassaṃ  paṭisaṃvedeti; sahāpi sukhena ^a^T1.0572^ea^ sahāpi somanassena musāvādā  paṭivirato hoti, musāvādā veramaṇīpaccayā ca sukhaṃ somanassaṃ  paṭisaṃvedeti; sahāpi sukhena sahāpi somanassena pisuṇāya vācāya  paṭivirato hoti, pisuṇāya vācāya ^a^M1.0390^ea^ veramaṇīpaccayā ca sukhaṃ  somanassaṃ paṭisaṃvedeti; sahāpi sukhena sahāpi somanassena  pharusāya vācāya paṭivirato hoti, pharusāya vācāya veramaṇīpaccayā  ca sukhaṃ somanassaṃ paṭisaṃvedeti; sahāpi sukhena sahāpi  somanassena samphappalāpā paṭivirato hoti, samphappalāpā  veramaṇīpaccayā ca sukhaṃ somanassaṃ paṭisaṃvedeti; sahāpi sukhena  sahāpi somanassena anabhijjhālu hoti, anabhijjhāpaccayā ca sukhaṃ  somanassaṃ paṭisaṃvedeti; sahāpi sukhena sahāpi somanassena  abyāpannacitto hoti, abyāpādapaccayā ca sukhaṃ somanassaṃ  paṭisaṃvedeti; sahāpi sukhena sahāpi somanassena sammādiṭṭhi hoti,  sammādiṭṭhipaccayā ca sukhaṃ somanassaṃ paṭisaṃvedeti. so kāyassa  bhedā paraṃ maraṇā sugatiṃ saggaṃ lokaṃ upapajjati. idaṃ, vuccati,  bhikkhave, dhammasamādānaṃ paccuppannasukhañceva ^a^V1.0397^ea^ āyatiñca sukhavipākaṃ.  imāni kho, bhikkhave, cattāri dhammasamādānāni. </p>
              <p>[03] 482^b^.^eb^ ``seyyathāpi, bhikkhave, tittakālābu visena  saṃsaṭṭho. atha puriso āgaccheyya jīvitukāmo amaritukāmo  sukhakāmo dukkhappaṭikūlo. tamenaṃ evaṃ vadeyyuṃ -- `ambho purisa,  ayaṃ tittakālābu visena saṃsaṭṭho, sace ākaṅkhasi piva {pipa (sī0 pī0)}. tassa  ^a^P1.0316^ea^ te pivato {pipato (sī0 pī0)} ceva nacchādessati ^a^T1.0573^ea^ vaṇṇenapi gandhenapi  rasenapi, pivitvā {pītvā (sī0)} ca pana maraṇaṃ vā nigacchasi maraṇamattaṃ vā  dukkha'nti. so taṃ appaṭisaṅkhāya piveyya, nappaṭinissajjeyya.  tassa taṃ pivato ceva nacchādeyya vaṇṇenapi gandhenapi rasenapi,  pivitvā ca pana maraṇaṃ vā nigaccheyya maraṇamattaṃ vā dukkhaṃ.  tathūpamāhaṃ, bhikkhave, imaṃ dhammasamādānaṃ vadāmi, yamidaṃ  dhammasamādānaṃ paccuppannadukkhañceva āyatiñca dukkhavipākaṃ. </p>
              <p>[03] 483^b^.^eb^ ``seyyathāpi, bhikkhave, āpānīyakaṃso  vaṇṇasampanno gandhasampanno rasasampanno. so ca kho visena saṃsaṭṭho.  atha puriso āgaccheyya jīvitukāmo amaritukāmo sukhakāmo  dukkhappaṭikūlo. tamenaṃ evaṃ vadeyyuṃ -- `ambho purisa, ayaṃ  āpānīyakaṃso vaṇṇasampanno gandhasampanno rasasampanno. so ca kho  visena saṃsaṭṭho, sace ākaṅkhasi piva. tassa te pivatohi {pivatopi (ka0)} kho  chādessati vaṇṇenapi gandhenapi rasenapi, pivitvā ca pana maraṇaṃ vā  nigacchasi maraṇamattaṃ vā dukkha'nti. so taṃ appaṭisaṅkhāya ^a^M1.0391^ea^  piveyya, nappaṭinissajjeyya. tassa taṃ pivatohi kho chādeyya  vaṇṇenapi gandhenapi rasenapi, pivitvā ca pana maraṇaṃ vā nigaccheyya  maraṇamattaṃ vā dukkhaṃ. tathūpamāhaṃ, bhikkhave, imaṃ dhammasamādānaṃ  vadāmi, yamidaṃ dhammasamādānaṃ paccuppannasukhaṃ āyatiṃ dukkhavipākaṃ. </p>
              <p>[03] 484^b^.^eb^ ``seyyathāpi, bhikkhave, pūtimuttaṃ  nānābhesajjehi saṃsaṭṭhaṃ. atha ^a^T1.0574^ea^ puriso āgaccheyya paṇḍukarogī. tamenaṃ  evaṃ vadeyyuṃ -- `ambho purisa, idaṃ pūtimuttaṃ nānābhesajjehi saṃsaṭṭhaṃ,  sace ākaṅkhasi piva. tassa te pivatohi kho nacchādessati  vaṇṇenapi gandhenapi rasenapi, pivitvā ca pana sukhī bhavissasī'ti.  so taṃ paṭisaṅkhāya piveyya, nappaṭinissajjeyya. tassa taṃ  pivatohi kho nacchādeyya vaṇṇenapi gandhenapi rasenapi, pivitvā ^a^V1.0398^ea^ ca  pana sukhī assa. tathūpamāhaṃ, bhikkhave, imaṃ dhammasamādānaṃ vadāmi,  yamidaṃ dhammasamādānaṃ paccuppannadukkhaṃ āyatiṃ sukhavipākaṃ. </p>
              <p>[03] 485^b^.^eb^ ``seyyathāpi, bhikkhave, dadhi ca madhu ca  sappi ca phāṇitañca ekajjhaṃ saṃsaṭṭhaṃ. atha puriso āgaccheyya  lohitapakkhandiko. tamenaṃ evaṃ vadeyyuṃ -- `ambho purisa, idaṃ  ^a^P1.0317^ea^ dadhiṃ ca madhuṃ ca sappiṃ ca phāṇitañca ekajjhaṃ  saṃsaṭṭhaṃ, sace ākaṅkhasi piva. tassa te pivato ceva chādessati  vaṇṇenapi gandhenapi rasenapi, pivitvā ca pana sukhī bhavissasī'ti.  so taṃ paṭisaṅkhāya piveyya, nappaṭinissajjeyya. tassa taṃ  pivato ceva chādeyya vaṇṇenapi gandhenapi rasenapi, pivitvā ca pana  sukhī assa. tathūpamāhaṃ, bhikkhave, imaṃ dhammasamādānaṃ vadāmi,  yamidaṃ dhammasamādānaṃ paccuppannasukhañceva āyatiñca sukhavipākaṃ. </p>
              <p>[03] 486^b^.^eb^ ``seyyathāpi, bhikkhave, vassānaṃ pacchime  māse saradasamaye viddhe vigatavalāhake deve ādicco nabhaṃ  abbhussakkamāno sabbaṃ ākāsagataṃ tamagataṃ abhivihacca bhāsate ca tapate  ca virocate ca; evameva ^a^T1.0575^ea^ kho, bhikkhave, yamidaṃ dhammasamādānaṃ  paccuppannasukhañceva āyatiñca sukhavipākaṃ tadaññe  puthusamaṇabrāhmaṇaparappavāde abhivihacca bhāsate ca tapate ca virocate  cā''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] mahādhammasamādānasuttaṃ niṭṭhitaṃ chaṭṭhaṃ. </p>
            </h4>
          </h3>
          <h3>
            <h3n> 7. vīmaṃsakasuttaṃ </h3n>
            <h4>
              <h4n> </h4n>
              <p>[03] 487^b^.^eb^ evaṃ ^a^T1.0576^ea^ ^a^M1.0392^ea^ ^a^V1.0399^ea^ me sutaṃ -- ekaṃ samayaṃ bhagavā sāvatthiyaṃ  viharati jetavane anāthapiṇḍikassa ārāme. tatra kho bhagavā  bhikkhū āmantesi -- ``bhikkhavo''ti. ``bhadante''ti te bhikkhū  bhagavato paccassosuṃ. bhagavā etadavoca -- ``vīmaṃsakena, bhikkhave,  bhikkhunā parassa cetopariyāyaṃ ajānantena {ājānantena (pī0 ka0),  ajānantena kinti (?)} tathāgate samannesanā  kātabbā `sammāsambuddho vā no vā' iti viññāṇāyā''ti.  ``bhagavaṃmūlakā no, bhante, dhammā, bhagavaṃnettikā bhagavaṃpaṭisaraṇā;  sādhu vata, bhante, bhagavantaṃyeva paṭibhātu etassa bhāsitassa attho;  bhagavato sutvā bhikkhū dhāressantī''ti. ``tena hi, bhikkhave,  suṇātha, sādhukaṃ manasi karotha, bhāsissāmī''ti ^a^P1.0318^ea^.  ``evaṃ, bhante''ti kho te bhikkhū bhagavato paccassosuṃ.  bhagavā etadavoca -- </p>
              <p>[03] 488^b^.^eb^ ``vīmaṃsakena, bhikkhave, bhikkhunā parassa  cetopariyāyaṃ ajānantena dvīsu dhammesu tathāgato samannesitabbo  cakkhusotaviññeyyesu dhammesu -- `ye saṃkiliṭṭhā cakkhusotaviññeyyā  dhammā, saṃvijjanti vā te tathāgatassa no vā'ti? tamenaṃ  samannesamāno evaṃ jānāti -- `ye saṃkiliṭṭhā cakkhusotaviññeyyā  dhammā, na te tathāgatassa saṃvijjantī'ti.</p>
              <p>[03] ``yato naṃ samannesamāno evaṃ jānāti -- `ye saṃkiliṭṭhā  cakkhusotaviññeyyā dhammā, na te tathāgatassa saṃvijjantī'ti, tato naṃ  uttariṃ samannesati -- `ye vītimissā cakkhusotaviññeyyā dhammā,  saṃvijjanti vā te tathāgatassa no ^a^T1.0577^ea^ vā'ti? tamenaṃ samannesamāno evaṃ  jānāti -- `ye vītimissā cakkhusotaviññeyyā dhammā, na te  tathāgatassa saṃvijjantī'ti.</p>
              <p>[03] ``yato naṃ samannesamāno evaṃ jānāti -- `ye vītimissā  cakkhusotaviññeyyā dhammā, na te tathāgatassa saṃvijjantī'ti, tato naṃ  uttariṃ samannesati -- `ye vodātā cakkhusotaviññeyyā ^a^V1.0400^ea^ dhammā,  saṃvijjanti vā te tathāgatassa no vā'ti? tamenaṃ samannesamāno evaṃ ^a^M1.0393^ea^  jānāti -- `ye vodātā cakkhusotaviññeyyā dhammā, saṃvijjanti te  tathāgatassā'ti.</p>
              <p>[03] ``yato naṃ samannesamāno evaṃ jānāti -- `ye vodātā  cakkhusotaviññeyyā dhammā, saṃvijjanti te tathāgatassā'ti, tato naṃ  uttariṃ samannesati -- `dīgharattaṃ samāpanno ayamāyasmā imaṃ kusalaṃ  dhammaṃ, udāhu ittarasamāpanno'ti? tamenaṃ samannesamāno evaṃ jānāti  -- `dīgharattaṃ samāpanno ayamāyasmā imaṃ kusalaṃ dhammaṃ, nāyamāyasmā  ittarasamāpanno'ti.</p>
              <p>[03] ``yato naṃ samannesamāno evaṃ jānāti -- `dīgharattaṃ  samāpanno ayamāyasmā imaṃ kusalaṃ dhammaṃ, nāyamāyasmā  ittarasamāpanno'ti, tato naṃ uttariṃ samannesati -- `ñattajjhāpanno  ayamāyasmā bhikkhu yasappatto, saṃvijjantassa idhekacce ādīnavā'ti?  na tāva, bhikkhave, bhikkhuno idhekacce ādīnavā saṃvijjanti yāva  na ñattajjhāpanno hoti yasappatto. yato ca kho, bhikkhave, bhikkhu  ñattajjhāpanno hoti yasappatto ^a^T1.0578^ea^, athassa idhekacce ādīnavā saṃvijjanti.  tamenaṃ samannesamāno evaṃ jānāti -- `ñattajjhāpanno ayamāyasmā  bhikkhu yasappatto, nāssa idhekacce ādīnavā saṃvijjantī'ti.</p>
              <p>[03] ``yato naṃ samannesamāno evaṃ jānāti -- `ñattajjhāpanno  ayamāyasmā ^a^P1.0319^ea^ bhikkhu yasappatto, nāssa idhekacce  ādīnavā saṃvijjantī'ti, tato naṃ uttariṃ samannesati -- `abhayūparato  ayamāyasmā, nāyamāyasmā bhayūparato; vītarāgattā kāme na sevati  khayā rāgassā'ti? tamenaṃ samannesamāno evaṃ jānāti --  `abhayūparato ayamāyasmā, nāyamāyasmā bhayūparato; vītarāgattā kāme  na sevati khayā rāgassā'ti. tañce, bhikkhave, bhikkhuṃ pare evaṃ  puccheyyuṃ -- `ke panāyasmato ākārā, ke anvayā, yenāyasmā evaṃ  vadesi -- abhayūparato ayamāyasmā, nāyamāyasmā bhayūparato;  vītarāgattā kāme na sevati khayā rāgassā'ti. sammā  byākaramāno, bhikkhave, bhikkhu evaṃ byākareyya -- `tathā hi pana  ayamāyasmā saṅghe vā viharanto eko vā viharanto, ye ca tattha  sugatā ye ca tattha duggatā, ye ca tattha gaṇamanusāsanti, ye ca  idhekacce āmisesu saṃdissanti, ye ca idhekacce āmisena anupalittā,  nāyamāyasmā taṃ tena avajānāti ^a^M1.0394^ea^. sammukhā kho pana  metaṃ bhagavato ^a^V1.0401^ea^ sutaṃ sammukhā paṭiggahitaṃ -- abhayūparatohamasmi,  nāhamasmi bhayūparato, vītarāgattā kāme na sevāmi khayā rāgassā'ti. </p>
              <p>[03] 489^b^.^eb^ ``tatra ^a^T1.0579^ea^, bhikkhave, tathāgatova uttariṃ  paṭipucchitabbo -- `ye saṃkiliṭṭhā cakkhusotaviññeyyā dhammā,  saṃvijjanti vā te tathāgatassa no vā'ti? byākaramāno, bhikkhave,  tathāgato evaṃ byākareyya -- `ye saṃkiliṭṭhā cakkhusotaviññeyyā  dhammā, na te tathāgatassa saṃvijjantī'''ti.</p>
              <p>[03] ``ye vītimissā cakkhusotaviññeyyā dhammā, saṃvijjanti vā  te tathāgatassa no vāti? byākaramāno, bhikkhave, tathāgato evaṃ  byākareyya -- `ye vītimissā cakkhusotaviññeyyā dhammā, na te  tathāgatassa saṃvijjantī'ti.</p>
              <p>[03] ``ye vodātā cakkhusotaviññeyyā dhammā, saṃvijjanti vā te  tathāgatassa no vāti? byākaramāno, bhikkhave, tathāgato evaṃ  byākareyya -- `ye vodātā cakkhusotaviññeyyā dhammā, saṃvijjanti te  tathāgatassa; etaṃpathohamasmi, etaṃgocaro {etapathohamasmi etagocaro (sī0 syā0  kaṃ0 pī0)}, no ca tena tammayo'ti.</p>
              <p>[03] ``evaṃvādiṃ kho, bhikkhave, satthāraṃ arahati sāvako  upasaṅkamituṃ dhammassavanāya. tassa satthā dhammaṃ deseti uttaruttariṃ  paṇītapaṇītaṃ kaṇhasukkasappaṭibhāgaṃ. yathā yathā kho, bhikkhave,  bhikkhuno satthā dhammaṃ deseti uttaruttariṃ paṇītapaṇītaṃ  kaṇhasukkasappaṭibhāgaṃ tathā tathā so tasmiṃ dhamme abhiññāya idhekaccaṃ  dhammaṃ dhammesu ^a^P1.0320^ea^ niṭṭhaṃ gacchati, satthari pasīdati --  `sammāsambuddho bhagavā, svākkhāto bhagavatā dhammo, suppaṭipanno  saṅgho'ti. tañce, bhikkhave, bhikkhuṃ pare evaṃ puccheyyuṃ -- `ke  panāyasmato ākārā, ke anvayā, yenāyasmā evaṃ vadesi --  sammāsambuddho bhagavā ^a^T1.0580^ea^, svākkhāto bhagavatā dhammo, suppaṭipanno  saṅgho'ti? sammā byākaramāno, bhikkhave, bhikkhu evaṃ byākareyya  -- `idhāhaṃ, āvuso, yena bhagavā tenupasaṅkamiṃ dhammassavanāya.  tassa me bhagavā dhammaṃ deseti uttaruttariṃ paṇītapaṇītaṃ  kaṇhasukkasappaṭibhāgaṃ. yathā yathā me, āvuso ^a^M1.0395^ea^, bhagavā dhammaṃ deseti  uttaruttariṃ paṇītapaṇītaṃ kaṇhasukkasappaṭibhāgaṃ tathā tathāhaṃ tasmiṃ dhamme  abhiññāya idhekaccaṃ dhammaṃ dhammesu niṭṭhamagamaṃ, satthari pasīdiṃ  -- sammāsambuddho bhagavā, svākkhāto bhagavatā, dhammo, suppaṭipanno  saṅgho'ti. </p>
              <p>[03] 490^b^.^eb^ ``yassa ^a^V1.0402^ea^ kassaci, bhikkhave, imehi ākārehi  imehi padehi imehi byañjanehi tathāgate saddhā niviṭṭhā hoti  mūlajātā patiṭṭhitā, ayaṃ vuccati, bhikkhave, ākāravatī saddhā  dassanamūlikā, daḷhā; asaṃhāriyā samaṇena vā brāhmaṇena vā devena  vā mārena vā brahmunā vā kenaci vā lokasmiṃ. evaṃ kho,  bhikkhave, tathāgate dhammasamannesanā hoti. evañca pana tathāgato  dhammatāsusamanniṭṭho hotī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] vīmaṃsakasuttaṃ niṭṭhitaṃ sattamaṃ. </p>
            </h4>
          </h3>
          <h3>
            <h3n> 8. kosambiyasuttaṃ </h3n>
            <h4>
              <h4n> </h4n>
              <p>[03] 491^b^.^eb^ evaṃ ^a^T1.0581^ea^ ^a^V1.0403^ea^ me sutaṃ -- ekaṃ samayaṃ bhagavā kosambiyaṃ  viharati ghositārāme. tena kho pana samayena kosambiyaṃ bhikkhū  bhaṇḍanajātā kalahajātā vivādāpannā aññamaññaṃ mukhasattīhi vitudantā  viharanti. te na ceva aññamaññaṃ saññāpenti na ca saññattiṃ  upenti, na ca aññamaññaṃ nijjhāpenti, na ca nijjhattiṃ upenti.  atha kho aññataro ^a^P1.0321^ea^ bhikkhu yena bhagavā  tenupasaṅkami; upasaṅkamitvā bhagavantaṃ abhivādetvā ekamantaṃ nisīdi.  ekamantaṃ nisinno kho so bhikkhu bhagavantaṃ etadavoca -- ``idha,  bhante, kosambiyaṃ bhikkhū bhaṇḍanajātā kalahajātā vivādāpannā  aññamaññaṃ mukhasattīhi vitudantā viharanti, te na ceva aññamaññaṃ  saññāpenti, na ca saññattiṃ upenti, na ca aññamaññaṃ nijjhāpenti, na  ca nijjhattiṃ upentī''ti.</p>
              <p>[03] atha kho bhagavā aññataraṃ bhikkhuṃ āmantesi -- ``ehi tvaṃ,  bhikkhu, mama vacanena te bhikkhū āmantehi -- `satthā vo  āyasmante āmantetī'''ti. ``evaṃ ^a^M1.0396^ea^, bhante''ti kho so bhikkhu  bhagavato paṭissutvā yena te bhikkhū tenupasaṅkami; upasaṅkamitvā te  bhikkhū etadavoca -- ``satthā āyasmante āmantetī''ti.  ``evamāvuso''ti kho te bhikkhū tassa bhikkhuno paṭissutvā yena  bhagavā tenupasaṅkamiṃsu; upasaṅkamitvā bhagavantaṃ abhivādetvā ekamantaṃ  nisīdiṃsu. ekamantaṃ ^a^T1.0582^ea^ nisinne kho te bhikkhū bhagavā etadavoca --  ``saccaṃ kira tumhe, bhikkhave, bhaṇḍanajātā kalahajātā vivādāpannā  aññamaññaṃ mukhasattīhi vitudantā viharatha, te na ceva aññamaññaṃ  saññāpetha, na ca saññattiṃ upetha, na ca aññamaññaṃ nijjhāpetha, na ca  nijjhattiṃ upethā''ti? ``evaṃ, bhante''. ``taṃ kiṃ maññatha,  bhikkhave, yasmiṃ tumhe samaye bhaṇḍanajātā kalahajātā vivādāpannā  aññamaññaṃ ^a^P1.0322^ea^ mukhasattīhi vitudantā viharatha, api  nu tumhākaṃ tasmiṃ samaye mettaṃ kāyakammaṃ paccupaṭṭhitaṃ hoti  sabrahmacārīsu āvi ceva raho ca, mettaṃ vacīkammaṃ...pe0... mettaṃ  manokammaṃ paccupaṭṭhitaṃ hoti sabrahmacārīsu āvi ceva raho cā''ti?  ``no hetaṃ, bhante''. ``iti kira, bhikkhave, yasmiṃ tumhe samaye  bhaṇḍanajātā kalahajātā vivādāpannā aññamaññaṃ mukhasattīhi vitudantā  viharatha, neva tumhākaṃ ^a^V1.0404^ea^ tasmiṃ samaye mettaṃ kāyakammaṃ paccupaṭṭhitaṃ hoti  sabrahmacārīsu āvi ceva raho ca, na mettaṃ vacīkammaṃ...pe0... na mettaṃ  manokammaṃ paccupaṭṭhitaṃ hoti sabrahmacārīsu āvi ceva raho ca. atha  kiñcarahi tumhe, moghapurisā, kiṃ jānantā kiṃ passantā bhaṇḍanajātā  kalahajātā vivādāpannā aññamaññaṃ mukhasattīhi vitudantā viharatha, te  na ceva aññamaññaṃ saññāpetha, na ca saññattiṃ upetha, na ca aññamaññaṃ  nijjhāpetha, na ca nijjhattiṃ upetha ^a^T1.0583^ea^? tañhi tumhākaṃ, moghapurisā,  bhavissati dīgharattaṃ ahitāya dukkhāyā''ti. </p>
              <p>[03] 492^b^.^eb^ atha kho bhagavā bhikkhū āmantesi --  ``chayime, bhikkhave, dhammā sāraṇīyā piyakaraṇā garukaraṇā  saṅgahāya avivādāya sāmaggiyā ekībhāvāya saṃvattanti. katame cha?  idha, bhikkhave, bhikkhuno mettaṃ kāyakammaṃ paccupaṭṭhitaṃ hoti  sabrahmacārīsu āvi ceva raho ca. ayampi dhammo sāraṇīyo  piyakaraṇo garukaraṇo saṅgahāya avivādāya sāmaggiyā ekībhāvāya  saṃvattati.</p>
              <p>[03] ``puna caparaṃ, bhikkhave, bhikkhuno mettaṃ vacīkammaṃ paccupaṭṭhitaṃ  hoti sabrahmacārīsu āvi ceva raho ca. ayampi dhammo sāraṇīyo  piyakaraṇo ^a^M1.0397^ea^ garukaraṇo saṅgahāya avivādāya sāmaggiyā ekibhāvāya  saṃvattati.</p>
              <p>[03] ``puna caparaṃ, bhikkhave, bhikkhuno mettaṃ manokammaṃ paccupaṭṭhitaṃ  hoti sabrahmacārīsu āvi ceva raho ca. ayampi dhammo sāraṇīyo  piyakaraṇo garukaraṇo saṅgahāya avivādāya sāmaggiyā ekībhāvāya  saṃvattati.</p>
              <p>[03] ``puna caparaṃ, bhikkhave, bhikkhu ye te lābhā dhammikā  dhammaladdhā antamaso pattapariyāpannamattampi, tathārūpehi lābhehi  appaṭivibhattabhogī hoti sīlavantehi sabrahmacārīhi sādhāraṇabhogī.  ayampi dhammo sāraṇīyo piyakaraṇo garukaraṇo saṅgahāya avivādāya  sāmaggiyā ekībhāvāya saṃvattati.</p>
              <p>[03] ``puna caparaṃ, bhikkhave, bhikkhu yāni tāni sīlāni  akhaṇḍāni acchiddāni asabalāni akammāsāni bhujissāni  viññuppasatthāni ^a^T1.0584^ea^ aparāmaṭṭhāni samādhisaṃvattanikāni tathārūpesu  sīlesu sīlasāmaññagato viharati sabrahmacārīhi āvi ceva raho ca.  ayampi dhammo ^a^V1.0405^ea^ sāraṇīyo piyakaraṇo garukaraṇo saṅgahāya  avivādāya sāmaggiyā ekībhāvāya saṃvattati.</p>
              <p>[03] ``puna caparaṃ, bhikkhave, bhikkhu yāyaṃ diṭṭhi ariyā  niyyānikā niyyāti takkarassa sammā dukkhakkhayāya tathārūpāya  diṭṭhiyā diṭṭhisāmaññagato viharati sabrahmacārīhi āvi ceva raho ca.  ayampi dhammo sāraṇīyo piyakaraṇo garukaraṇo saṅgahāya  avivādāya sāmaggiyā ekībhāvāya saṃvattati.</p>
              <p>[03] ``ime kho, bhikkhave, cha sāraṇīyā dhammā piyakaraṇā  garukaraṇā saṅgahāya avivādāya sāmaggiyā ekībhāvāya saṃvattanti.  imesaṃ kho, bhikkhave, channaṃ sāraṇīyānaṃ dhammānaṃ etaṃ aggaṃ etaṃ  saṅgāhikaṃ {saṅgāhakaṃ (?)} etaṃ saṅghāṭanikaṃ -- yadidaṃ yāyaṃ diṭṭhi ariyā  niyyānikā niyyāti takkarassa sammā dukkhakkhayāya. seyyathāpi,  bhikkhave, kūṭāgārassa etaṃ aggaṃ etaṃ saṅgāhikaṃ etaṃ saṅghāṭanikaṃ  yadidaṃ kūṭaṃ; evameva kho, bhikkhave ^a^P1.0323^ea^, imesaṃ  channaṃ sāraṇīyānaṃ dhammānaṃ etaṃ aggaṃ etaṃ saṅgāhikaṃ etaṃ saṅghāṭanikaṃ ^a^M1.0398^ea^   yadidaṃ yāyaṃ diṭṭhi ariyā niyyānikā niyyāti takkarassa sammā  dukkhakkhayāya. </p>
              <p>[03] 493^b^.^eb^ ``kathañca, bhikkhave, yāyaṃ diṭṭhi ariyā  niyyānikā niyyāti takkarassa sammā dukkhakkhayāya? idha,  bhikkhave, bhikkhu araññagato vā rukkhamūlagato vā suññāgāragato vā  iti paṭisañcikkhati -- `atthi nu ^a^T1.0585^ea^ kho me taṃ pariyuṭṭhānaṃ ajjhattaṃ  appahīnaṃ, yenāhaṃ pariyuṭṭhānena pariyuṭṭhitacitto yathābhūtaṃ nappajāneyyaṃ  na passeyya'nti? sace, bhikkhave, bhikkhu kāmarāgapariyuṭṭhito hoti,  pariyuṭṭhitacittova hoti. sace, bhikkhave, bhikkhu byāpādapariyuṭṭhito  hoti, pariyuṭṭhitacittova hoti. sace, bhikkhave, bhikkhu  thīnamiddhapariyuṭṭhito hoti, pariyuṭṭhitacittova hoti. sace,  bhikkhave, bhikkhu uddhaccakukkuccapariyuṭṭhito hoti, pariyuṭṭhitacittova  hoti. sace, bhikkhave, bhikkhu vicikicchāpariyuṭṭhito hoti,  pariyuṭṭhitacittova hoti. sace, bhikkhave, bhikkhu idhalokacintāya  pasuto hoti, pariyuṭṭhitacittova hoti. sace, bhikkhave, bhikkhu  paralokacintāya pasuto hoti, pariyuṭṭhitacittova hoti. sace,  bhikkhave, bhikkhu bhaṇḍanajāto kalahajāto vivādāpanno aññamaññaṃ  mukhasattīhi vitudanto viharati, pariyuṭṭhitacittova hoti ^a^V1.0406^ea^. so evaṃ  pajānāti -- `natthi kho me taṃ pariyuṭṭhānaṃ ajjhattaṃ appahīnaṃ, yenāhaṃ  pariyuṭṭhānena pariyuṭṭhitacitto yathābhūtaṃ nappajāneyyaṃ na passeyyaṃ.  suppaṇihitaṃ me mānasaṃ saccānaṃ bodhāyā'ti. idamassa paṭhamaṃ ñāṇaṃ  adhigataṃ hoti ariyaṃ lokuttaraṃ asādhāraṇaṃ puthujjanehi. </p>
              <p>[03] 494^b^.^eb^ ``puna caparaṃ, bhikkhave, ariyasāvako iti  paṭisañcikkhati -- `imaṃ nu kho ahaṃ diṭṭhiṃ āsevanto bhāvento  bahulīkaronto labhāmi paccattaṃ samathaṃ, labhāmi paccattaṃ nibbuti'nti?  so evaṃ pajānāti -- `imaṃ kho ahaṃ diṭṭhiṃ āsevanto bhāvento  bahulīkaronto labhāmi paccattaṃ ^a^T1.0586^ea^ samathaṃ, labhāmi paccattaṃ nibbuti'nti.  idamassa dutiyaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ  puthujjanehi. </p>
              <p>[03] 495^b^.^eb^ ``puna caparaṃ, bhikkhave, ariyasāvako iti  paṭisañcikkhati -- `yathā rūpāyāhaṃ diṭṭhiyā samannāgato, atthi nu  kho ito bahiddhā añño samaṇo ^a^M1.0399^ea^ vā brāhmaṇo vā ^a^P1.0324^ea^  tathārūpāya diṭṭhiyā samannāgato'ti? so evaṃ pajānāti --  `yathārūpāyāhaṃ diṭṭhiyā samannāgato, natthi ito bahiddhā añño  samaṇo vā brāhmaṇo vā tathārūpāya diṭṭhiyā samannāgato'ti.  idamassa tatiyaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ  puthujjanehi. </p>
              <p>[03] 496^b^.^eb^ ``puna caparaṃ, bhikkhave, ariyasāvako iti  paṭisañcikkhati -- `yathārūpāya dhammatāya diṭṭhisampanno puggalo  samannāgato, ahampi tathārūpāya dhammatāya samannāgato'ti.  kathaṃrūpāya ca, bhikkhave, dhammatāya diṭṭhisampanno puggalo samannāgato?  dhammatā esā, bhikkhave, diṭṭhisampannassa puggalassa -- `kiñcāpi  tathārūpiṃ āpattiṃ āpajjati, yathārūpāya āpattiyā vuṭṭhānaṃ paññāyati,  atha kho naṃ khippameva satthari vā viññūsu vā sabrahmacārīsu deseti  vivarati uttānīkaroti; desetvā vivaritvā uttānīkatvā āyatiṃ  saṃvaraṃ āpajjati'. seyyathāpi, bhikkhave, daharo kumāro mando  uttānaseyyako hatthena vā pādena vā aṅgāraṃ akkamitvā khippameva  paṭisaṃharati; evameva kho, bhikkhave, dhammatā esā diṭṭhisampannassa  puggalassa -- `kiñcāpi tathārūpiṃ ^a^T1.0587^ea^ āpattiṃ āpajjati yathārūpāya  āpattiyā vuṭṭhānaṃ paññāyati, atha kho naṃ khippameva satthari vā  viññūsu vā sabrahmacārīsu deseti vivarati ^a^V1.0407^ea^ uttānīkaroti; desetvā  vivaritvā uttānīkatvā āyatiṃ saṃvaraṃ āpajjati'. so evaṃ  pajānāti -- `yathārūpāya dhammatāya diṭṭhisampanno puggalo  samannāgato, ahampi tathārūpāya dhammatāya samannāgato'ti. idamassa  catutthaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi. </p>
              <p>[03] 497^b^.^eb^ ``puna caparaṃ, bhikkhave, ariyasāvako iti  paṭisañcikkhati -- `yathārūpāya dhammatāya diṭṭhisampanno puggalo  samannāgato, ahampi tathārūpāya dhammatāya samannāgato'ti.  kathaṃrūpāya ca, bhikkhave, dhammatāya diṭṭhisampanno puggalo samannāgato?  dhammatā esā, bhikkhave, diṭṭhisampannassa puggalassa -- `kiñcāpi  yāni tāni sabrahmacārīnaṃ uccāvacāni kiṃkaraṇīyāni tattha ussukkaṃ  āpanno hoti, atha khvāssa tibbāpekkhā hoti adhisīlasikkhāya  adhicittasikkhāya adhipaññāsikkhāya'. seyyathāpi, bhikkhave,  gāvī taruṇavacchā thambañca ālumpati vacchakañca apacinati; evameva  kho, bhikkhave ^a^M1.0400^ea^, dhammatā esā diṭṭhisampannassa puggalassa --  `kiñcāpi yāni tāni sabrahmacārīnaṃ uccāvacāni kiṃkaraṇīyāni  tattha ussukkaṃ āpanno hoti, atha khvāssa tibbāpekkhā hoti  adhisīlasikkhāya adhicittasikkhāya adhipaññāsikkhāya'. so  evaṃ pajānāti -- `yathārūpāya dhammatāya diṭṭhisampanno puggalo ^a^T1.0588^ea^  samannāgato, ahampi tathārūpāya dhammatāya samannāgato'ti. idamassa  pañcamaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi. </p>
              <p>[03] 498^b^.^eb^ ``puna ^a^P1.0325^ea^ caparaṃ, bhikkhave,  ariyasāvako iti paṭisañcikkhati -- `yathārūpāya balatāya  diṭṭhisampanno puggalo samannāgato, ahampi tathārūpāya balatāya  samannāgato'ti. kathaṃrūpāya ca, bhikkhave, balatāya diṭṭhisampanno  puggalo samannāgato? balatā esā, bhikkhave, diṭṭhisampannassa  puggalassa yaṃ tathāgatappavedite dhammavinaye desiyamāne aṭṭhiṃkatvā  manasikatvā sabbacetasā {sabbacetaso (sī0 syā0 kaṃ0 pī0), sabbaṃ cetasā  (ka0)} samannāharitvā ohitasoto dhammaṃ suṇāti.  so evaṃ pajānāti -- `yathārūpāya balatāya diṭṭhisampanno puggalo  samannāgato, ahampi tathārūpāya balatāya samannāgato'ti. idamassa  chaṭṭhaṃ ñāṇaṃ adhigataṃ hoti ariyaṃ lokuttaraṃ asādhāraṇaṃ puthujjanehi. </p>
              <p>[03] 499^b^.^eb^ ``puna caparaṃ, bhikkhave, ariyasāvako iti  paṭisañcikkhati -- `yathārūpāya balatāya ^a^V1.0408^ea^ diṭṭhisampanno puggalo  samannāgato, ahampi tathārūpāya balatāya samannāgato'ti. kathaṃrūpāya  ca, bhikkhave, balatāya diṭṭhisampanno puggalo samannāgato? balatā  esā, bhikkhave, diṭṭhisampannassa puggalassa yaṃ tathāgatappavedite  dhammavinaye desiyamāne labhati atthavedaṃ, labhati dhammavedaṃ, labhati  dhammūpasaṃhitaṃ pāmojjaṃ. so evaṃ pajānāti -- `yathārūpāya balatāya  diṭṭhisampanno puggalo ^a^T1.0589^ea^ samannāgato, ahampi tathārūpāya balatāya  samannāgato'ti. idamassa sattamaṃ ñāṇaṃ adhigataṃ hoti ariyaṃ  lokuttaraṃ asādhāraṇaṃ puthujjanehi. </p>
              <p>[03] 500^b^.^eb^ ``evaṃ sattaṅgasamannāgatassa kho, bhikkhave,  ariyasāvakassa dhammatā susamanniṭṭhā hoti  sotāpattiphalasacchikiriyāya. evaṃ sattaṅgasamannāgato ^a^M1.0401^ea^ kho,  bhikkhave, ariyasāvako sotāpattiphalasamannāgato hotī''ti.</p>
              <p>[03] idamavoca bhagavā. attamanā te bhikkhū bhagavato bhāsitaṃ  abhinandunti. </p>
              <p>[06] kosambiyasuttaṃ niṭṭhitaṃ aṭṭhamaṃ. </p>
            </h4>
          </h3>
          <h3>
            <h3n> 9. brahmanimantanikasuttaṃ </h3n>
            <h4>
              <h4n> </h4n>
              <p>[03] 501^b^.^eb^ evaṃ ^a^T1.0590^ea^ ^a^V1.0409^ea^ ^a^P1.0326^ea^ me sutaṃ -- ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme.  tatra kho bhagavā bhikkhū āmantesi -- ``bhikkhavo''ti.  ``bhadante''ti te bhikkhū bhagavato paccassosuṃ. bhagavā etadavoca -- </p>
              <p>[01] ``ekamidāhaṃ, bhikkhave, samayaṃ ukkaṭṭhāyaṃ viharāmi  subhagavane sālarājamūle. tena kho pana, bhikkhave, samayena bakassa  brahmuno evarūpaṃ pāpakaṃ diṭṭhigataṃ uppannaṃ hoti -- `idaṃ niccaṃ, idaṃ  dhuvaṃ, idaṃ sassataṃ, idaṃ kevalaṃ, idaṃ acavanadhammaṃ, idañhi na jāyati  na jīyati na mīyati na cavati na upapajjati, ito ca panaññaṃ  uttari nissaraṇaṃ natthī'ti. atha khvāhaṃ, bhikkhave, bakassa brahmuno  cetasā cetoparivitakkamaññāya -- seyyathāpi nāma balavā puriso  samiñjitaṃ vā bāhaṃ pasāreyya, pasāritaṃ vā bāhaṃ samiñjeyya, evameva  -- ukkaṭṭhāyaṃ subhagavane sālarājamūle antarahito tasmiṃ brahmaloke  pāturahosiṃ. addasā kho maṃ, bhikkhave, bako brahmā dūratova  āgacchantaṃ; disvāna maṃ etadavoca -- `ehi kho, mārisa, svāgataṃ,  mārisa! cirassaṃ kho, mārisa, imaṃ pariyāyamakāsi yadidaṃ  idhāgamanāya. idañhi, mārisa, niccaṃ, idaṃ dhuvaṃ, idaṃ sassataṃ, idaṃ  kevalaṃ, idaṃ acavanadhammaṃ, idañhi na jāyati na jīyati na mīyati  na cavati na upapajjati. ito ca panaññaṃ uttari nissaraṇaṃ  natthī'''ti. </p>
              <p>[01] evaṃ vutte, ahaṃ, bhikkhave, bakaṃ brahmānaṃ etadavocaṃ ^a^T1.0591^ea^ --  ``avijjāgato vata, bho, bako brahmā; avijjāgato vata, bho, bako  brahmā; yatra hi nāma aniccaṃyeva samānaṃ niccanti vakkhati, addhuvaṃyeva  samānaṃ dhuvanti vakkhati, asassataṃyeva samānaṃ sassatanti vakkhati,  akevalaṃyeva samānaṃ ^a^M1.0402^ea^ kevalanti vakkhati, cavanadhammaṃyeva samānaṃ  acavanadhammanti vakkhati; yattha ca pana jāyati jīyati mīyati  cavati upapajjati tañca vakkhati -- `idañhi na jāyati na jīyati  na mīyati na cavati na upapajjatī'ti; santañca panaññaṃ uttari  nissaraṇaṃ `natthaññaṃ uttari nissaraṇa'nti vakkhatī''ti. </p>
              <p>[03] 502^b^.^eb^ ``atha ^a^V1.0410^ea^ kho, bhikkhave, māro pāpimā aññataraṃ  brahmapārisajjaṃ anvāvisitvā maṃ etadavoca -- `bhikkhu, bhikkhu,  metamāsado metamāsado, eso hi, bhikkhu, brahmā mahābrahmā ^a^P1.0327^ea^  abhibhū anabhibhūto aññadatthudaso vasavattī issaro kattā  nimmātā seṭṭho sajitā {sajjitā (syā0 kaṃ0 ka0), sañjitā (sī0 pī0)} vasī   pitā bhūtabhabyānaṃ. ahesuṃ kho ye,  bhikkhu, tayā pubbe samaṇabrāhmaṇā lokasmiṃ pathavīgarahakā  pathavījigucchakā, āpagarahakā āpajigucchakā, tejagarahakā  tejajigucchakā, vāyagarahakā vāyajigucchakā, bhūtagarahakā  bhūtajigucchakā, devagarahakā devajigucchakā, pajāpatigarahakā  pajāpatijigucchakā, brahmagarahakā brahmajigucchakā -- te kāyassa bhedā  pāṇupacchedā hīne kāye patiṭṭhitā ahesuṃ. ye pana, bhikkhu, tayā  pubbe samaṇabrāhmaṇā lokasmiṃ pathavīpasaṃsakā pathavābhinandino,  āpapasaṃsakā āpābhinandino, tejapasaṃsakā tejābhinandino,  vāyapasaṃsakā ^a^T1.0592^ea^ vāyābhinandino, bhūtapasaṃsakā bhūtābhinandino,  devapasaṃsakā devābhinandino, pajāpatipasaṃsakā pajāpatābhinandino,  brahmapasaṃsakā brahmābhinandino -- te kāyassa bhedā pāṇupacchedā paṇīte  kāye patiṭṭhitā. taṃ tāhaṃ, bhikkhu, evaṃ vadāmi -- `iṅgha tvaṃ,  mārisa, yadeva te brahmā āha tadeva tvaṃ karohi, mā tvaṃ brahmuno  vacanaṃ upātivattittho'. sace kho tvaṃ, bhikkhu, brahmuno vacanaṃ  upātivattissasi, seyyathāpi nāma puriso siriṃ āgacchantiṃ daṇḍena  paṭippaṇāmeyya, seyyathāpi vā pana, bhikkhu, puriso narakappapāte  papatanto hatthehi ca pādehi ca pathaviṃ virādheyya, evaṃ sampadamidaṃ,  bhikkhu, tuyhaṃ bhavissati. `iṅghaṃ tvaṃ, mārisa, yadeva te brahmā  āha tadeva tvaṃ karohi, mā tvaṃ brahmuno vacanaṃ upātivattittho.  nanu tvaṃ, bhikkhu, passasi brahmaparisaṃ sannipatita'nti? iti kho  maṃ, bhikkhave, māro pāpimā brahmaparisaṃ upanesi.</p>
              <p>[03] ``evaṃ ^a^M1.0403^ea^ vutte, ahaṃ, bhikkhave, māraṃ pāpimantaṃ etadavocaṃ --  `jānāmi kho tāhaṃ, pāpima; mā tvaṃ maññittho -- na maṃ  jānātī'ti. māro tvamasi, pāpima. yo ceva, pāpima, brahmā, yā  ca brahmaparisā, ye ca brahmapārisajjā, sabbeva tava hatthagatā sabbeva  tava vasaṃgatā. tuyhañhi, pāpima, evaṃ hoti -- `esopi me assa  hatthagato, esopi me assa vasaṃgato'ti. ahaṃ kho pana, pāpima,  neva tava hatthagato neva tava vasaṃgato''ti. </p>
              <p>[03] 503^b^.^eb^ ``evaṃ ^a^T1.0593^ea^ vutte, bhikkhave, bako brahmā maṃ  etadavoca -- `ahañhi, mārisa, niccaṃyeva ^a^V1.0411^ea^ samānaṃ niccanti vadāmi,  dhuvaṃyeva ^a^P1.0328^ea^ samānaṃ dhuvanti vadāmi, sassataṃyeva  samānaṃ sassatanti vadāmi, kevalaṃyeva samānaṃ kevalanti vadāmi,  acavanadhammaṃyeva samānaṃ acavanadhamma'nti vadāmi, yattha ca pana na  jāyati na jīyati na mīyati na cavati na upapajjati tadevāhaṃ  vadāmi -- `idañhi na jāyati na jīyati na mīyati na cavati  na upapajjatī'ti. asantañca panaññaṃ uttari nissaraṇaṃ `natthaññaṃ  uttari nissaraṇa'nti vadāmi. ahesuṃ kho, bhikkhu, tayā pubbe  samaṇabrāhmaṇā lokasmiṃ yāvatakaṃ tuyhaṃ kasiṇaṃ āyu tāvatakaṃ tesaṃ  tapokammameva ahosi. te kho evaṃ jāneyyuṃ -- `santañca panaññaṃ  uttari nissaraṇaṃ atthaññaṃ uttari nissaraṇanti, asantaṃ vā aññaṃ  uttari nissaraṇaṃ natthaññaṃ uttari nissaraṇa'nti. taṃ tāhaṃ, bhikkhu,  evaṃ vadāmi -- `na cevaññaṃ uttari nissaraṇaṃ dakkhissasi, yāvadeva  ca pana kilamathassa vighātassa bhāgī bhavissasi. sace kho tvaṃ,  bhikkhu, pathaviṃ ajjhosissasi, opasāyiko me bhavissasi  vatthusāyiko, yathākāmakaraṇīyo bāhiteyyo. sace āpaṃ... tejaṃ...  vāyaṃ... bhūte... deve... pajāpatiṃ... brahmaṃ ajjhosissasi,  opasāyiko me bhavissasi vatthusāyiko, yathākāmakaraṇīyo  bāhiteyyo'ti.</p>
              <p>[03] ``ahampi kho evaṃ, brahme, jānāmi -- sace pathaviṃ  ajjhosissāmi, opasāyiko te bhavissāmi vatthusāyiko,  yathākāmakaraṇīyo ^a^T1.0594^ea^ bāhiteyyo. `sace āpaṃ... tejaṃ... vāyaṃ...  bhūte... deve... pajāpatiṃ... brahmaṃ ajjhosissāmi, opasāyiko te  bhavissāmi vatthusāyiko, yathākāmakaraṇīyo bāhiteyyo'ti api ca  te ahaṃ, brahme, gatiñca pajānāmi, jutiñca pajānāmi -- evaṃ  mahiddhiko bako brahmā, evaṃ mahānubhāvo bako brahmā, evaṃ mahesakkho  bako brahmā''ti.</p>
              <p>[03] ``yathākathaṃ ^a^M1.0404^ea^ pana me tvaṃ, mārisa, gatiñca pajānāsi, jutiñca  pajānāsi -- `evaṃ mahiddhiko bako brahmā, evaṃ mahānubhāvo bako  brahmā, evaṃ mahesakkho bako brahmā'ti? </p>
              <p>[21] ``yāvatā candimasūriyā, pariharanti disā bhanti  virocanā. </p>
              <p>[22] tāva sahassadhā loko, ettha te vattate {vattatī (sī0 syā0 kaṃ0 pī0)} vaso.. </p>
              <p>[21] ``paroparañca ^a^V1.0412^ea^ {parovarañca (sī0 pī0)} jānāsi, atho rāgavirāginaṃ. </p>
              <p>[22] itthabhāvaññathābhāvaṃ, sattānaṃ āgatiṃ gati''nti..</p>
              <p>[03] ``evaṃ kho te ahaṃ, brahme, gatiñca pajānāmi jutiñca  pajānāmi -- `evaṃ mahiddhiko bako brahmā, evaṃ mahānubhāvo bako  ^a^P1.0329^ea^ brahmā, evaṃ mahesakkho bako brahmā'ti. </p>
              <p>[03] 504^b^.^eb^ ``atthi kho, brahme, añño kāyo, taṃ tvaṃ na  jānāsi na passasi; tamahaṃ jānāmi passāmi. atthi kho, brahme,  ābhassarā nāma kāyo yato tvaṃ cuto idhūpapanno. tassa te  aticiranivāsena sā sati pamuṭṭhā, tena taṃ tvaṃ na jānāsi na  passasi; tamahaṃ jānāmi passāmi. evampi kho ahaṃ, brahme, neva te  samasamo abhiññāya, kuto nīceyyaṃ? atha ^a^T1.0595^ea^ kho ahameva tayā bhiyyo.  atthi kho, brahme, subhakiṇho nāma kāyo, vehapphalo nāma kāyo,  abhibhū nāma kāyo, taṃ tvaṃ na jānāsi na passasi; tamahaṃ jānāmi  passāmi. evampi kho ahaṃ, brahme, neva te samasamo abhiññāya,  kuto nīceyyaṃ? atha kho ahameva tayā bhiyyo. pathaviṃ kho ahaṃ,  brahme, pathavito abhiññāya yāvatā pathaviyā pathavattena ananubhūtaṃ  tadabhiññāya pathaviṃ nāpahosiṃ, pathaviyā nāpahosiṃ, pathavito  nāpahosiṃ, pathaviṃ meti nāpahosiṃ, pathaviṃ nābhivadiṃ. evampi kho  ahaṃ, brahme, neva te samasamo abhiññāya, kuto nīceyyaṃ? atha kho  ahameva tayā bhiyyo. āpaṃ kho ahaṃ, brahme...pe0... tejaṃ kho ahaṃ,  brahme...pe0... vāyaṃ kho ahaṃ, brahme...pe0... bhūte kho ahaṃ,  brahme...pe0... deve kho ahaṃ, brahme...pe0... pajāpatiṃ kho ahaṃ,  brahme...pe0... brahmaṃ kho ahaṃ, brahme...pe0... ābhassare kho ahaṃ,  brahme...pe0... subhakiṇhe kho ahaṃ, brahme... ^a^M1.0405^ea^ ...pe0... vehapphale kho ahaṃ,  brahme...pe0... abhibhuṃ kho ahaṃ, brahme...pe0... sabbaṃ kho ahaṃ, brahme,  sabbato abhiññāya yāvatā sabbassa sabbattena ananubhūtaṃ tadabhiññāya  sabbaṃ nāpahosiṃ sabbasmiṃ nāpahosiṃ sabbato nāpahosiṃ sabbaṃ meti  nāpahosiṃ, sabbaṃ nābhivadiṃ. evampi kho ahaṃ, brahme, neva te  samasamo abhiññāya, kuto nīceyyaṃ? atha kho ahameva tayā  bhiyyo''ti.</p>
              <p>[03] ``sace ^a^V1.0413^ea^ kho, mārisa, sabbassa sabbattena ananubhūtaṃ,  tadabhiññāya mā heva te rittakameva ahosi, tucchakameva ahosī''ti ^a^T1.0596^ea^.</p>
              <p>[03] ```viññāṇaṃ anidassanaṃ anantaṃ sabbato pabhaṃ', taṃ pathaviyā  pathavattena ananubhūtaṃ, āpassa āpattena ananubhūtaṃ, tejassa tejattena  ananubhūtaṃ, vāyassa vāyattena ananubhūtaṃ, bhūtānaṃ bhūtattena ananubhūtaṃ,  devānaṃ devattena ananubhūtaṃ, pajāpatissa pajāpatittena ananubhūtaṃ, brahmānaṃ  brahmattena ananubhūtaṃ, ābhassarānaṃ ābhassarattena ananubhūtaṃ, subhakiṇhānaṃ  subhakiṇhattena ananubhūtaṃ, vehapphalānaṃ vehapphalatte ^a^P1.0330^ea^  ananubhūtaṃ, abhibhussa abhibhuttena ananubhūtaṃ, sabbassa sabbattena  ananubhūtaṃ''.</p>
              <p>[03] ``handa carahi {handa ca hi (sī0 pī0)} te, mārisa, passa antaradhāyāmī''ti. `handa  carahi me tvaṃ, brahme, antaradhāyassu, sace visahasī'ti. atha kho,  bhikkhave, bako brahmā `antaradhāyissāmi samaṇassa gotamassa,  antaradhāyissāmi samaṇassa gotamassā'ti nevassu me sakkoti  antaradhāyituṃ. </p>
              <p>[01] ``evaṃ vutte, ahaṃ, bhikkhave, bakaṃ brahmānaṃ etadavocaṃ --  `handa carahi te brahme antaradhāyāmī'ti. `handa carahi me tvaṃ,  mārisa, antaradhāyassu sace visahasī'ti. atha kho ahaṃ, bhikkhave,  tathārūpaṃ iddhābhisaṅkhāraṃ abhisaṅkhāsiṃ -- `ettāvatā brahmā ca  brahmaparisā ca brahmapārisajjā ca saddañca me sossanti {saddameva suyyanti  (ka0)}, na ca maṃ  dakkhantī'ti. antarahito imaṃ gāthaṃ abhāsiṃ -- </p>
              <p>[21] ``bhavevāhaṃ bhayaṃ disvā, bhavañca vibhavesinaṃ. </p>
              <p>[22] bhavaṃ nābhivadiṃ kiñci, nandiñca na upādiyi''nti..</p>
              <p>[03] ``atha ^a^T1.0597^ea^ ^a^M1.0406^ea^ kho, bhikkhave, brahmā ca brahmaparisā ca brahmapārisajjā  ca acchariyabbhutacittajātā ahesuṃ -- `acchariyaṃ vata bho, abbhutaṃ  vata bho! samaṇassa gotamassa mahiddhikatā mahānubhāvatā, na ca vata  no ito pubbe diṭṭho vā, suto vā, añño ^a^V1.0414^ea^ samaṇo vā brāhmaṇo vā  evaṃ mahiddhiko evaṃ mahānubhāvo yathāyaṃ samaṇo gotamo sakyaputto  sakyakulā pabbajito. bhavarāmāya vata, bho, pajāya bhavaratāya  bhavasammuditāya samūlaṃ bhavaṃ udabbahī'ti. </p>
              <p>[03] 505^b^.^eb^ ``atha kho, bhikkhave, māro pāpimā aññataraṃ  brahmapārisajjaṃ anvāvisitvā maṃ etadavoca -- `sace kho tvaṃ,  mārisa, evaṃ pajānāsi, sace tvaṃ evaṃ anubuddho, mā sāvake upanesi,  mā pabbajite; mā sāvakānaṃ dhammaṃ desesi, mā pabbajitānaṃ; mā  sāvakesu gedhimakāsi, mā pabbajitesu. ahesuṃ kho, bhikkhu, tayā  pubbe samaṇabrāhmaṇā lokasmiṃ arahanto sammāsambuddhā paṭijānamānā  ^a^P1.0331^ea^. te sāvake upanesuṃ pabbajite, sāvakānaṃ dhammaṃ  desesuṃ pabbajitānaṃ, sāvakesu gedhimakaṃsu pabbajitesu, te sāvake  upanetvā pabbajite, sāvakānaṃ dhammaṃ desetvā pabbajitānaṃ, sāvakesu  gedhitacittā pabbajitesu, kāyassa bhedā pāṇupacchedā hīne kāye  patiṭṭhitā. ahesuṃ ye pana, bhikkhu, tayā pubbe samaṇabrāhmaṇā  lokasmiṃ arahanto sammāsambuddhā paṭijānamānā. te na sāvake upanesuṃ  na pabbajite, na sāvakānaṃ dhammaṃ desesuṃ na pabbajitānaṃ, na sāvakesu ^a^T1.0598^ea^  gedhimakaṃsu na pabbajitesu, te na sāvake upanetvā na pabbajite, na  sāvakānaṃ dhammaṃ desetvā na pabbajitānaṃ, na sāvakesu gedhitacittā na  pabbajitesu, kāyassa bhedā pāṇupacchedā paṇīte kāye patiṭṭhitā. taṃ  tāhaṃ, bhikkhu, evaṃ vadāmi -- iṅgha tvaṃ, mārisa, appossukko  diṭṭhadhammasukhavihāramanuyutto viharassu, anakkhātaṃ kusalañhi, mārisa,  mā paraṃ ovadāhī'ti. </p>
              <p>[01] ``evaṃ vutte, ahaṃ, bhikkhave, māraṃ pāpimantaṃ etadavocaṃ  -- `jānāmi kho tāhaṃ, pāpima, mā tvaṃ maññittho -- na maṃ  jānātī'ti. māro tvamasi, pāpima. na maṃ tvaṃ, pāpima,  hitānukampī evaṃ vadesi; ahitānukampī maṃ tvaṃ, pāpima, evaṃ vadesi.  tuyhañhi, pāpima, evaṃ hoti -- `yesaṃ samaṇo gotamo dhammaṃ  desessati, te me visayaṃ upātivattissantī'ti. asammāsambuddhāva  pana te ^a^M1.0407^ea^, pāpima, samānā sammāsambuddhāmhāti paṭijāniṃsu. ahaṃ kho  pana, pāpima, sammāsambuddhova samāno sammāsambuddhomhīti  paṭijānāmi. desentopi hi, pāpima, tathāgato sāvakānaṃ dhammaṃ  tādisova adesentopi hi, pāpima, tathāgato sāvakānaṃ dhammaṃ  tādisova. upanentopi hi, pāpima, tathāgato sāvake ^a^V1.0415^ea^ tādisova,  anupanentopi hi, pāpima, tathāgato sāvake tādisova. taṃ kissa  hetu? tathāgatassa, pāpima, ye āsavā saṃkilesikā ponobbhavikā  sadarā dukkhavipākā āyatiṃ jātijarāmaraṇiyā -- te pahīnā  ucchinnamūlā tālāvatthukatā anabhāvaṃkatā āyatiṃ ^a^T1.0599^ea^ anuppādadhammā.  seyyathāpi, pāpima, tālo matthakacchinno abhabbo puna virūḷhiyā;  evameva kho, pāpima, tathāgatassa ye āsavā saṃkilesikā  ponobbhavikā sadarā dukkhavipākā āyatiṃ jātijarāmaraṇiyā -- te  pahīnā ucchinnamūlā tālāvatthukatā anabhāvaṃkatā āyatiṃ  anuppādadhammāti.</p>
              <p>[03] ``iti hidaṃ mārassa ca anālapanatāya brahmuno ca  abhinimantanatāya, tasmā imassa veyyākaraṇassa brahmanimantanikaṃteva  adhivacana''nti. </p>
              <p>[06] brahmanimantanikasuttaṃ niṭṭhitaṃ navamaṃ. </p>
            </h4>
          </h3>
          <h3>
            <h3n> 10. māratajjanīyasuttaṃ </h3n>
            <h4>
              <h4n> </h4n>
              <p>[03] 506^b^.^eb^ evaṃ ^a^T1.0600^ea^ ^a^V1.0416^ea^ ^a^P1.0332^ea^ me sutaṃ -- ekaṃ  samayaṃ āyasmā mahāmoggallāno bhaggesu viharati susumāragire  bhesakaḷāvane migadāye. tena kho pana samayena āyasmā  mahāmoggallāno abbhokāse caṅkamati. tena kho pana samayena māro  pāpimā āyasmato mahāmoggallānassa kucchigato hoti koṭṭhamanupaviṭṭho.  atha kho āyasmato mahāmoggallānassa etadahosi -- ``kiṃ nu  kho me kucchi garugaro viya {garu garu viya (sī0 pī0 ṭīkāyaṃ pāṭhantaraṃ)}? māsācitaṃ maññe''ti. atha kho  āyasmā mahāmoggallāno caṅkamā orohitvā vihāraṃ pavisitvā  paññatte āsane nisīdi. nisajja kho āyasmā mahāmoggallāno  paccattaṃ yoniso manasākāsi. addasā kho āyasmā mahāmoggallāno  māraṃ pāpimantaṃ kucchigataṃ koṭṭhamanupaviṭṭhaṃ. disvāna ^a^M1.0408^ea^ māraṃ pāpimantaṃ  etadavoca -- ``nikkhama, pāpima; nikkhama, pāpima! mā tathāgataṃ  vihesesi, mā tathāgatasāvakaṃ. mā te ahosi dīgharattaṃ ahitāya  dukkhāyā''ti. atha kho mārassa pāpimato etadahosi --  ``ajānameva kho maṃ ayaṃ samaṇo apassaṃ evamāha -- `nikkhama,  pāpima; nikkhama, pāpima! mā tathāgataṃ vihesesi, mā  tathāgatasāvakaṃ. mā te ahosi dīgharattaṃ ahitāya dukkhāyā'ti.  yopissa so satthā sopi maṃ neva khippaṃ jāneyya, kuto pana {kuto ca pana  (syā0)} maṃ ayaṃ  sāvako jānissatī''ti? atha kho āyasmā mahāmoggallāno ^a^T1.0601^ea^ māraṃ  pāpimantaṃ etadavoca -- ``evampi kho tāhaṃ, pāpima, jānāmi, mā  tvaṃ maññittho -- `na maṃ jānātī'ti. māro tvamasi, pāpima;  tuyhañhi, pāpima, evaṃ hoti -- `ajānameva kho maṃ ayaṃ samaṇo  apassaṃ evamāha -- nikkhama, pāpima; nikkhama, pāpima! mā  tathāgataṃ vihesesi, mā tathāgatasāvakaṃ. mā te ahosi dīgharattaṃ  ahitāya dukkhāyāti. yopissa so satthā sopi maṃ neva khippaṃ  jāneyya, kuto pana maṃ ayaṃ sāvako jānissatī'''ti?</p>
              <p>[03] atha kho mārassa pāpimato etadahosi -- ``jāname kho maṃ  ayaṃ samaṇo passaṃ evamāha -- `nikkhama, pāpima; nikkhama, pāpima!  mā tathāgataṃ vihesesi, mā tathāgatasāvakaṃ. mā te ahosi  dīgharattaṃ ahitāya dukkhāyā'''ti. atha kho māro pāpimā  āyasmato ^a^P1.0333^ea^ mahāmoggallānassa mukhato uggantvā  paccaggaḷe aṭṭhāsi. </p>
              <p>[03] 507^b^.^eb^ addasā ^a^V1.0417^ea^ kho āyasmā mahāmoggallāno māraṃ  pāpimantaṃ paccaggaḷe ṭhitaṃ; disvāna māraṃ pāpimantaṃ etadavoca --  `etthāpi kho tāhaṃ, pāpima, passāmi; mā tvaṃ maññittho ``na maṃ  passatī''ti. eso tvaṃ, pāpima, paccaggaḷe ṭhito. bhūtapubbāhaṃ,  pāpima, dūsī nāma māro ahosiṃ, tassa me kāḷī nāma bhaginī.  tassā tvaṃ putto. so me tvaṃ bhāgineyyo ahosi. tena kho pana,  pāpima, samayena kakusandho bhagavā arahaṃ sammāsambuddho loke uppanno  hoti. kakusandhassa kho pana, pāpima, bhagavato arahato ^a^T1.0602^ea^  sammāsambuddhassa vidhurasañjīvaṃ nāma sāvakayugaṃ ahosi aggaṃ bhaddayugaṃ.  yāvatā kho pana, pāpima, kakusandhassa bhagavato ^a^M1.0409^ea^ arahato  sammāsambuddhassa sāvakā. tesu na ca koci āyasmatā vidhurena  samasamo hoti yadidaṃ dhammadesanāya. iminā kho evaṃ {etaṃ (sī0 syā0  pī0)}, pāpima,  pariyāyena āyasmato vidhurassa vidhuroteva {vidhurassa vidhuro vidhurotveva (sī0  syā0 kaṃ0 pī0)} samaññā udapādi.</p>
              <p>[03] ``āyasmā pana, pāpima, sañjīvo araññagatopi  rukkhamūlagatopi suññāgāragatopi appakasireneva saññāvedayitanirodhaṃ  samāpajjati. bhūtapubbaṃ, pāpima, āyasmā sañjīvo aññatarasmiṃ  rukkhamūle saññāvedayitanirodhaṃ samāpanno nisinno hoti. addasaṃsu  kho, pāpima, gopālakā pasupālakā kassakā pathāvino āyasmantaṃ  sañjīvaṃ aññatarasmiṃ rukkhamūle saññāvedayitanirodhaṃ samāpannaṃ  nisinnaṃ; disvāna tesaṃ etadahosi -- `acchariyaṃ vata, bho, abbhutaṃ  vata, bho! ayaṃ samaṇo nisinnakova kālaṅkato! handa naṃ  dahāmā'ti. atha kho te, pāpima, gopālakā pasupālakā kassakā  pathāvino tiṇañca kaṭṭhañca gomayañca saṃkaḍḍhitvā āyasmato  sañjīvassa kāye upacinitvā aggiṃ datvā pakkamiṃsu. atha kho,  pāpima, āyasmā sañjīvo tassā rattiyā accayena tāya samāpattiyā  vuṭṭhahitvā cīvarāni papphoṭetvā pubbaṇhasamayaṃ nivāsetvā  pattacīvaramādāya gāmaṃ piṇḍāya pāvisi. addasaṃsu kho te, pāpima,  gopālakā pasupālakā kassakā pathāvino āyasmantaṃ sañjīvaṃ piṇḍāya  carantaṃ; disvāna nesaṃ ^a^T1.0603^ea^ etadahosi -- `acchariyaṃ vata, bho, abbhutaṃ  vata, bho! ayaṃ samaṇo nisinnakova kālaṅkato, svāyaṃ  paṭisañjīvito'ti ^a^P1.0334^ea^. iminā kho evaṃ, pāpima,  pariyāyena āyasmato sañjīvassa sañjīvoteva {sañjīvo sañjīvotveva (sī0 syā0  kaṃ0 pī0)} samaññā udapādi. </p>
              <p>[03] 508^b^.^eb^ ``atha kho, pāpima, dūsissa mārassa  etadahosi -- `imesaṃ kho ahaṃ bhikkhūnaṃ sīlavantānaṃ  kalyāṇadhammānaṃ neva jānāmi āgatiṃ vā gatiṃ vā. yaṃnūnāhaṃ  brāhmaṇagahapatike anvāviseyyaṃ ^a^V1.0418^ea^ -- etha, tumhe bhikkhū sīlavante  kalyāṇadhamme akkosatha paribhāsatha rosetha vihesetha. appeva nāma  tumhehi akkosiyamānānaṃ paribhāsiyamānānaṃ rosiyamānānaṃ  vihesiyamānānaṃ siyā cittassa aññathattaṃ, yathā taṃ dūsī ^a^M1.0410^ea^ māro  labhetha otāra'nti. atha kho te, pāpima, dūsī māro  brāhmaṇagahapatike anvāvisi -- `etha, tumhe bhikkhū sīlavante  kalyāṇadhamme akkosatha paribhāsatha rosetha vihesetha. appeva nāma  tumhehi akkosiyamānānaṃ paribhāsiyamānānaṃ rosiyamānānaṃ  vihesiyamānānaṃ siyā cittassa aññathattaṃ, yathā taṃ dūsī māro  labhetha otāra'nti.</p>
              <p>[03] ``atha kho te, pāpima, brāhmaṇagahapatikā anvāvisiṭṭhā  dūsinā mārena bhikkhū sīlavante kalyāṇadhamme akkosanti  paribhāsanti rosenti vihesenti -- `ime pana muṇḍakā samaṇakā ibbhā  kiṇhā {kaṇhā (syā0 kaṃ0 ka0)} bandhupādāpaccā ``jhāyinosmā jhāyinosmā''ti pattakkhandhā  adhomukhā madhurakajātā jhāyanti pajjhāyanti nijjhāyanti  apajjhāyanti. seyyathāpi nāma ulūko ^a^T1.0604^ea^ rukkhasākhāyaṃ mūsikaṃ  maggayamāno jhāyati pajjhāyati nijjhāyati apajjhāyati; evamevime  muṇḍakā samaṇakā ibbhā kiṇhā bandhupādāpaccā ``jhāyinosmā  jhāyinosmā''ti pattakkhandhā adhomukhā madhurakajātā jhāyanti  pajjhāyanti nijjhāyanti apajjhāyanti. seyyathāpi nāma kotthu  nadītīre macche maggayamāno jhāyati pajjhāyati nijjhāyati  apajjhāyati; evamevime muṇḍakā samaṇakā ibbhā kiṇhā  bandhupādāpaccā ``jhāyinosmā jhāyinosmā''ti pattakkhandhā adhomukhā  madhurakajātā jhāyanti pajjhāyanti nijjhāyanti apajjhāyanti.  seyyathāpi nāma biḷāro sandhisamalasaṅkaṭīre mūsikaṃ maggayamāno  jhāyati pajjhāyati nijjhāyati apajjhāyati; evamevime muṇḍakā  samaṇakā ibbhā kiṇhā bandhupādāpaccā ``jhāyinosmā jhāyinosmā''ti  pattakkhandhā adhomukhā madhurakajātā jhāyanti pajjhāyanti  nijjhāyanti apajjhāyanti. seyyathāpi nāma gadrabho vahacchinno  sandhisamalasaṅkaṭīre jhāyati pajjhāyati nijjhāyati apajjhāyati,  evamevime muṇḍakā samaṇakā ibbhā kiṇhā bandhupādāpaccā  ``jhāyinosmā jhāyinosmā''ti pattakkhandhā adhomukhā madhurakajātā  jhāyanti pajjhāyanti nijjhāyanti apajjhāyantī''ti.</p>
              <p>[03] ``ye kho pana, pāpima, tena samayena manussā kālaṅkaronti  yebhuyyena kāyassa bhedā paraṃ maraṇā apāyaṃ duggatiṃ vinipātaṃ nirayaṃ  upapajjanti. </p>
              <p>[03] 509^b^.^eb^ ``atha ^a^M1.0411^ea^ ^a^V1.0419^ea^ ^a^P1.0335^ea^ kho, pāpima,  kakusandho bhagavā arahaṃ sammāsambuddho bhikkhū ^a^T1.0605^ea^ āmantesi --  `anvāviṭṭhā kho, bhikkhave, brāhmaṇagahapatikā dūsinā mārena -- etha,  tumhe bhikkhū sīlavante kalyāṇadhamme akkosatha paribhāsatha rosetha  vihesetha, appeva nāma tumhehi akkosiyamānānaṃ paribhāsiyamānānaṃ  rosiyamānānaṃ vihesiyamānānaṃ siyā cittassa aññathattaṃ, yathā taṃ  dūsī māro labhetha otāra'nti. etha, tumhe, bhikkhave, mettāsahagatena  cetasā ekaṃ disaṃ pharitvā viharatha, tathā dutiyaṃ, tathā tatiyaṃ, tathā  catutthaṃ. iti uddhamadho tiriyaṃ sabbadhi sabbattatāya sabbāvantaṃ lokaṃ  mettāsahagatena cetasā vipulena mahaggatena appamāṇena averena  abyābajjhena pharitvā viharatha. karuṇāsahagatena cetasā...pe0...  muditāsahagatena cetasā...pe0... upekkhāsahagatena cetasā ekaṃ disaṃ  pharitvā viharatha, tathā dutiyaṃ, tathā tatiyaṃ, tathā catutthaṃ. iti  uddhamadho tiriyaṃ sabbadhi sabbattatāya sabbāvantaṃ lokaṃ  upekkhāsahagatena cetasā vipulena mahaggatena appamāṇena averena  abyābajjhena pharitvā viharathā'ti.</p>
              <p>[03] ``atha kho te, pāpima, bhikkhū kakusandhena bhagavatā arahatā  sammāsambuddhena evaṃ ovadiyamānā evaṃ anusāsiyamānā araññagatāpi  rukkhamūlagatāpi suññāgāragatāpi mettāsahagatena cetasā ekaṃ disaṃ  pharitvā vihariṃsu, tathā dutiyaṃ, tathā tatiyaṃ, tathā catutthaṃ. iti  uddhamadho tiriyaṃ sabbadhi sabbattatāya sabbāvantaṃ lokaṃ mettāsahagatena  cetasā vipulena mahaggatena appamāṇena averena abyābajjhena pharitvā  vihariṃsu. karuṇāsahagatena cetasā...pe0... muditāsahagatena  cetasā...pe0... upekkhāsahagatena cetasā ekaṃ disaṃ pharitvā  vihariṃsu, tathā dutiyaṃ, tathā tatiyaṃ, tathā catutthaṃ. iti uddhamadho  tiriyaṃ sabbadhi sabbattatāya sabbāvantaṃ lokaṃ upekkhāsahagatena cetasā  vipulena mahaggatena appamāṇena averena abyābajjhena pharitvā  vihariṃsu ^a^T1.0606^ea^. </p>
              <p>[03] 510^b^.^eb^ ``atha kho, pāpima, dūsissa mārassa  etadahosi -- `evampi kho ahaṃ karonto imesaṃ bhikkhūnaṃ  sīlavantānaṃ kalyāṇadhammānaṃ neva jānāmi āgatiṃ vā gatiṃ vā,  yaṃnūnāhaṃ brāhmaṇagahapatike anvāviseyyaṃ -- etha, tumhe bhikkhū  sīlavante kalyāṇadhamme sakkarotha garuṃ karotha mānetha ^a^M1.0412^ea^ pūjetha ^a^P1.0336^ea^,  appeva nāma tumhehi sakkariyamānānaṃ garukariyamānānaṃ  māniyamānānaṃ pūjiyamānānaṃ siyā cittassa aññathattaṃ, yathā taṃ dūsī  māro labhetha otāra'nti ^a^V1.0420^ea^. atha kho te, pāpima, dūsī māro  brāhmaṇagahapatike anvāvisi -- `etha, tumhe bhikkhū sīlavante  kalyāṇadhamme sakkarotha garuṃ karotha mānetha pūjetha, appeva nāma tumhehi  sakkariyamānānaṃ garukariyamānānaṃ māniyamānānaṃ pūjiyamānānaṃ siyā  cittassa aññathattaṃ, yathā taṃ dūsī māro labhetha otāra'nti. atha  kho te, pāpima, brāhmaṇagahapatikā anvāviṭṭhā dūsinā mārena bhikkhū  sīlavante kalyāṇadhamme sakkaronti garuṃ karonti mānenti pūjenti.</p>
              <p>[03] ``ye kho pana, pāpima, tena samayena manussā kālaṅkaronti  yebhuyyena kāyassa bhedā paraṃ maraṇā sugatiṃ saggaṃ lokaṃ upapajjanti. </p>
              <p>[03] 511^b^.^eb^ ``atha ^a^T1.0607^ea^ kho, pāpima, kakusandho bhagavā arahaṃ  sammāsambuddho bhikkhū āmantesi -- `anvāviṭṭhā kho, bhikkhave,  brāhmaṇagahapatikā dūsinā mārena -- etha, tumhe bhikkhū sīlavante  kalyāṇadhamme sakkarotha garuṃ karotha mānetha pūjetha, appeva nāma tumhehi  sakkariyamānānaṃ garukariyamānānaṃ māniyamānānaṃ pūjiyamānānaṃ siyā  cittassa aññathattaṃ, yathā taṃ dūsī māro labhetha otāranti. etha,  tumhe, bhikkhave, asubhānupassino kāye viharatha, āhāre  paṭikūlasaññino, sabbaloke anabhiratisaññino {anabhiratasaññīno (sī0 syā0  kaṃ0 pī0)}, sabbasaṅkhāresu aniccānupassino'ti.</p>
              <p>[03] ``atha kho te, pāpima, bhikkhū kakusandhena bhagavatā arahatā  sammāsambuddhena evaṃ ovadiyamānā evaṃ anusāsiyamānā araññagatāpi  rukkhamūlagatāpi suññāgāragatāpi asubhānupassino kāye vihariṃsu,  āhāre paṭikūlasaññino, sabbaloke anabhiratisaññino,  sabbasaṅkhāresu aniccānupassino. </p>
              <p>[03] 512^b^.^eb^ ``atha kho, pāpima, kakusandho bhagavā arahaṃ  sammāsambuddho pubbaṇhasamayaṃ nivāsetvā pattacīvaramādāya āyasmatā  vidhurena pacchāsamaṇena gāmaṃ piṇḍāya pāvisi. atha kho, pāpima,  dūsī māro aññataraṃ kumārakaṃ ^a^M1.0413^ea^ {kumāraṃ (sī0 pī0)} anvāvisitvā sakkharaṃ gahetvā  āyasmato vidhurassa sīse pahāramadāsi; sīsaṃ vobhindi {sīsaṃ te  bhindissāmīti (ka0)}. atha  kho, pāpima, āyasmā vidhuro bhinnena sīsena lohitena gaḷantena  kakusandhaṃyeva bhagavantaṃ ^a^P1.0337^ea^ arahantaṃ sammāsambuddhaṃ  piṭṭhito piṭṭhito anubandhi. atha kho ^a^T1.0608^ea^, pāpima, kakusandho bhagavā  arahaṃ sammāsambuddho nāgāpalokitaṃ apalokesi ^a^V1.0421^ea^ -- `na vāyaṃ dūsī  māro mattamaññāsī'ti. sahāpalokanāya ca pana, pāpima, dūsī  māro tamhā ca ṭhānā cavi mahānirayañca upapajji.</p>
              <p>[03] ``tassa kho pana, pāpima, mahānirayassa tayo nāmadheyyā  honti -- chaphassāyataniko itipi, saṅkusamāhato itipi,  paccattavedaniyo itipi. atha kho maṃ, pāpima, nirayapālā  upasaṅkamitvā etadavocuṃ -- yadā kho te {yato te (ka0)}, mārisa, saṅkunā saṅku  hadaye samāgaccheyya. atha naṃ tvaṃ jāneyyāsi -- `vassasahassaṃ me  niraye paccamānassā'ti. so kho ahaṃ, pāpima, bahūni vassāni  bahūni vassasatāni bahūni vassasahassāni tasmiṃ mahāniraye apacciṃ.  dasavassasahassāni tasseva mahānirayassa ussade apacciṃ vuṭṭhānimaṃ  nāma vedanaṃ vediyamāno. tassa mayhaṃ, pāpima, evarūpo kāyo  hoti, seyyathāpi manussassa. evarūpaṃ sīsaṃ hoti, seyyathāpi  macchassa. </p>
              <p>[03] 513^b^.^eb^ </p>
              <p>[21] ``kīdiso nirayo āsi, yattha dūsī apaccatha. </p>
              <p>[22] vidhuraṃ sāvakamāsajja, kakusandhañca brāhmaṇaṃ.. </p>
              <p>[21] ``sataṃ āsi ayosaṅkū, sabbe paccattavedanā. </p>
              <p>[27] īdiso nirayo āsi, yattha dūsī apaccatha. </p>
              <p>[22] vidhuraṃ sāvakamāsajja, kakusandhañca brāhmaṇaṃ.. </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ ^a^T1.0609^ea^ bhikkhumāsajja, kaṇha dukkhaṃ nigacchasi.. </p>
              <p>[21] ``majjhe sarassa tiṭṭhanti, vimānā kappaṭṭhāyino. </p>
              <p>[27] veḷuriyavaṇṇā rucirā, accimanto pabhassarā. </p>
              <p>[22] accharā tattha naccanti, puthu nānattavaṇṇiyo.. </p>
              <p>[21] ``yo ^a^M1.0414^ea^ ^a^V1.0422^ea^ ^a^P1.0338^ea^ etamabhijānāti, bhikkhu  buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[21] ``yo ve buddhena codito, bhikkhu saṅghassa pekkhato. </p>
              <p>[22] migāramātupāsādaṃ, pādaṅguṭṭhena kampayi.. </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[21] ``yo vejayantaṃ pāsādaṃ, pādaṅguṭṭhena kampayi. </p>
              <p>[22] iddhibalenupatthaddho, saṃvejesi ca devatā.. </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[21] ``yo vejayantapāsāde, sakkaṃ so paripucchati. </p>
              <p>[27] api vāsava jānāsi, taṇhākkhayavimuttiyo. </p>
              <p>[22] tassa sakko viyākāsi, pañhaṃ puṭṭho yathātathaṃ.. </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[21] ``yo brahmaṃ paripucchati, sudhammāyābhito sabhaṃ. </p>
              <p>[27] ajjāpi ^a^T1.0610^ea^ tyāvuso diṭṭhi, yā te diṭṭhi pure ahu. </p>
              <p>[22] passasi vītivattantaṃ, brahmaloke pabhassaraṃ.. </p>
              <p>[21] ``tassa ^a^V1.0423^ea^ brahmā viyākāsi, anupubbaṃ yathātathaṃ. </p>
              <p>[22] na me mārisa sā diṭṭhi, yā me diṭṭhi pure ahu.. </p>
              <p>[21] ``passāmi vītivattantaṃ, brahmaloke pabhassaraṃ. </p>
              <p>[22] sohaṃ ajja kathaṃ vajjaṃ, ahaṃ niccomhi sassato.. </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[21] ``yo mahāmeruno kūṭaṃ, vimokkhena aphassayi. </p>
              <p>[22] vanaṃ pubbavidehānaṃ, ye ca bhūmisayā narā.. </p>
              <p>[21] ``yo etamabhijānāti, bhikkhu buddhassa sāvako. </p>
              <p>[22] tādisaṃ bhikkhumāsajja, kaṇha dukkhaṃ nigacchasi.. </p>
              <p>[21] ``na ^a^M1.0415^ea^ ve aggi cetayati {veṭhayati (sī0)}, `ahaṃ bālaṃ ḍahāmī'ti. </p>
              <p>[22] bālo ca jalitaṃ aggiṃ, āsajja naṃ sa ḍayhati.. </p>
              <p>[21] ``evameva tuvaṃ māra, āsajja naṃ tathāgataṃ. </p>
              <p>[22] sayaṃ ḍahissasi attānaṃ, bālo aggiṃva saṃphusaṃ.. </p>
              <p>[21] ``apuññaṃ pasavī māro, āsajja naṃ tathāgataṃ. </p>
              <p>[22] kinnu maññasi pāpima, na me pāpaṃ vipaccati.. </p>
              <p>[21] ``karoto cīyati pāpaṃ, cirarattāya antaka. </p>
              <p>[22] māra nibbinda buddhamhā, āsaṃ mākāsi bhikkhusu.. </p>
              <p>[21] ``iti ^a^T1.0611^ea^ māraṃ atajjesi, bhikkhu bhesakaḷāvane. </p>
              <p>[22] tato so dummano yakkho, natatthevantaradhāyathā''ti.. </p>
              <p>[06] māratajjanīyasuttaṃ niṭṭhitaṃ dasamaṃ. </p>
              <p>[06] cūḷayamakavaggo niṭṭhito pañcamo. </p>
              <p>[01] tassuddānaṃ ^a^V1.0424^ea^ -- </p>
              <p>[21] sāleyya verañjaduve ca tuṭṭhi, cūḷamahādhammasamādānañca. </p>
              <p>[22] vīmaṃsakā kosambi ca brāhmaṇo, dūsī ca māro dasamo  ca vaggo.. </p>
              <p>[06] sāleyyavaggo niṭṭhito pañcamo. </p>
              <p>[01] idaṃ vaggānamuddānaṃ -- </p>
              <p>[21] mūlapariyāyo ceva, sīhanādo ca uttamo. </p>
              <p>[22] kakaco ceva gosiṅgo, sāleyyo ca ime pañca.. </p>
              <p>[06] mūlapaṇṇāsakaṃ samattaṃ.</p>
            </h4>
          </h3>
        </h2>
      </h1>
    </h0>
  </ha>
</body>
