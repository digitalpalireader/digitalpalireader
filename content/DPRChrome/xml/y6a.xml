<body>
<ha>
<han>Yamakappakaraṇa-aṭṭhakathā</han>
<h0>
<h0n> </h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[21]Saṅkhepeneva ^a^M0.0287^ea^^a^P0.0052^ea^^a^V0.0286^ea^ devānaṃ, devadevo surālaye;</p>
<p>[22]Kathāvatthuppakaraṇaṃ, desayitvā raṇañjaho.</p>
<p>[21]Yamassa visayātīto, nānāyamakamaṇḍitaṃ;</p>
<p>[22]Abhidhammappakaraṇaṃ, chaṭṭhaṃ chaṭṭhāna desako.</p>
<p>[21]Yamakaṃ ayamāvatta-nīlāmalatanūruho;</p>
<p>[27]Yaṃ desayi anuppatto, tassa saṃvaṇṇanākkamo;</p>
<p>[22]Idāni yasmā tasmāssa, hoti saṃvaṇṇanā ayanti.</p>
</h4>
</h3>
</h2>
</h1>
</h0>
<h0>
<h0n>1. Mūlayamakaṃ</h0n>
<h1>
<h1n> </h1n>
<h2>
<h2n>Uddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1^eb^^b^.^eb^ Mūlayamakaṃ ^a^V0.0287^ea^, khandhayamakaṃ, āyatanayamakaṃ, dhātuyamakaṃ, saccayamakaṃ, saṅkhārayamakaṃ, anusayayamakaṃ, cittayamakaṃ, dhammayamakaṃ, indriyayamakanti imesaṃ dasannaṃ yamakānaṃ vasena idaṃ pakaraṇaṃ dasavidhena vibhattanti hi vuttaṃ. Tattha yesaṃ dasannaṃ yamakānaṃ vasena idaṃ pakaraṇaṃ dasavidhena vibhattaṃ, tesañceva imassa ca pakaraṇassa nāmattho tāva evaṃ veditabbo – kenaṭṭhena yamakanti? Yugaḷaṭṭhena. Yugaḷañhi yamakanti vuccati – ‘yamakapāṭihāriyaṃ, yamakasālā’tiādīsu viya. Iti yugaḷasaṅkhātānaṃ yamakānaṃ vasena desitattā imesu dasasu ekekaṃ yamakaṃ nāma. Imesaṃ pana yamakānaṃ samūhabhāvato sabbampetaṃ pakaraṇaṃ yamakanti veditabbaṃ.</p>
<p>[03]Tattha mūlavasena pucchāvissajjanaṃ katvā desitattā dasannaṃ tāva sabbapaṭhamaṃ mūlayamakanti vuttaṃ. Tassa uddesavāro, niddesavāroti dve vārā honti ^a^M0.0288^ea^. Tesu uddiṭṭhānukkamena niddisitabbattā uddesavāro paṭhamo. Tassa ^b^ye keci kusalā dhammā, sabbe te kusalamūlā; ye vā pana kusalamūlā, sabbe te dhammā kusalā^eb^ti idaṃ yamakaṃ ādi ^a^P0.0053^ea^. Tassa kusalākusalamūlasaṅkhātānaṃ dvinnaṃ atthānaṃ vasena atthayamakanti vā, tesaññeva atthānaṃ vasena anulomapaṭilomato pavattapāḷidhammavasena dhammayamakanti vā, anulomapaṭilomato pavattapucchāvasena pucchāyamakanti vā tidhā yamakabhāvo veditabbo. Sesesupi eseva nayo.</p>
<p>[03]Idāni imesaṃ yamakānaṃ vasena desite imasmiṃ mūlayamake uddesavārassa tāva nayayamakapucchāatthavārappabhedavasena pāḷivavatthānameva evaṃ veditabbaṃ – kusalattikamātikāya hi ‘kusalā dhammā’ti idaṃ ādipadaṃ nissāya mūlanayo, mūlamūlanayo, mūlakanayo, mūlamūlakanayoti ime cattāro nayā honti. Tesaṃ ekekasmiṃ naye mūlayamakaṃ, ekamūlayamakaṃ, aññamaññamūlayamakanti tīṇi tīṇi yamakāni. Evaṃ catūsu nayesu dvādasa yamakāni, ekekasmiṃ ^a^V0.0288^ea^ yamake anulomapaṭilomavasena dve dve pucchāti catuvīsati pucchā, ekekāya pucchāya sanniṭṭhānasaṃsayavasena dve dve atthāti aṭṭhacattālīsa atthāti.</p>
<p>[03]Tattha ^b^ye keci kusalā dhammā^eb^ti kusalesu ‘‘kusalā nu kho, na kusalā nu kho’’ti sandehābhāvato imasmiṃ pade sanniṭṭhānattho veditabbo. ^b^Sabbe te kusalamūlā^eb^ti ‘‘sabbe te kusalā dhammā kusalamūlā nu kho, nanu kho’’ti evaṃ vimativasena pucchitattā imasmiṃ pade saṃsayattho veditabbo. So ca kho veneyyānaṃ saṃsayaṭṭhāne saṃsayadīpanatthaṃ vutto, tathāgatassa pana saṃsayo nāma natthi. Ito paresupi pucchāpadesu eseva nayo.</p>
<p>[03]Yathā ca kusalapadaṃ nissāya ime cattāro nayā, ekekasmiṃ naye tiṇṇaṃ tiṇṇaṃ yamakānaṃ vasena dvādasa yamakāni, ekekasmiṃ yamake dvinnaṃ dvinnaṃ pucchānaṃ vasena catuvīsati pucchā; ekekāya pucchāya dvinnaṃ dvinnaṃ atthānaṃ vasena aṭṭhacattālīsa atthā ca honti. Akusalapadaṃ nissāyapi tatheva. Abyākatapadaṃ nissāyapi tatheva. Tīṇipi padāni ekato katvā niddiṭṭhaṃ nāmapadaṃ nissāyapi tathevāti kusalattikamātikāya catūsu padesu sabbepi soḷasa nayā, aṭṭhacattālīsa yamakāni ^a^M0.0289^ea^, channavuti ^a^P0.0054^ea^ pucchā, dvenavutisataṃ atthā ca uddesavasena vuttāti veditabbā. Ettāvatā mūlavāro nāma paṭhamaṃ uddiṭṭho hoti.</p>
<p>[03]Tato paraṃ ^b^ye keci kusalā dhammā, sabbe te kusalahetū^eb^tiādayo tasseva mūlavārassa vevacanavasena nava vārā uddiṭṭhā. Iti mūlavāro, hetuvāro, nidānavāro, sambhavavāro, pabhavavāro, samuṭṭhānavāro, āhāravāro, ārammaṇavāro, paccayavāro, samudayavāroti sabbepi dasa vārā honti. Tattha mūlavāre āgataparicchedeneva sesesupi nayādayo veditabbāti sabbesupi dasasu vāresu saṭṭhisatanayā, asītiadhikāni cattāri yamakasatāni, saṭṭhiadhikāni navapucchāsatāni, vīsādhikāni ekūnavīsati atthasatāni ca uddiṭṭhānīti veditabbāni. Evaṃ tāva uddesavāre nayayamakapucchāatthavārappabhedavasena pāḷivavatthānameva veditabbaṃ.</p>
<p>[03]^b^Mūlaṃ hetu nidānañcā^eb^ti gāthā dasannampi vārānaṃ uddānagāthā nāma. Tattha mūlādīni sabbānipi kāraṇavevacanāneva. Kāraṇañhi patiṭṭhānaṭṭhena mūlaṃ. Attano phalanipphādanatthaṃ hinoti pavattatīti hetu. ‘Handa, naṃ gaṇhāthā’ti dassentaṃ viya attano phalaṃ nidetīti nidānaṃ. Etasmā phalaṃ sambhotīti sambhavo. Pabhavatīti pabhavo. Samuṭṭhāti ettha phalaṃ, etena vā samuṭṭhātīti samuṭṭhānaṃ. Attano phalaṃ āharatīti āhāro. Appaṭikkhipitabbena attano phalena ālambiyatīti ālambaṇaṃ. Etaṃ paṭicca appaṭikkhipitvā phalaṃ eti pavattatīti paccayo. Etasmā phalaṃ samudetīti samudayo. Evametesaṃ padānaṃ vacanattho veditabbo.</p>
<p>[06]Uddesavāravaṇṇanā.</p>
</h4>
</h3>
</h2>
<h2>
<h2n>Niddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^50^eb^^b^.^eb^ Idāni ^b^yekeci kusalā dhammā^eb^tiādinā nayena niddesavāro āraddho. Tattha ^b^ye kecī^eb^ti anavasesavacanaṃ. ^b^Kusalā dhammā^eb^ti kusalattikassa padabhājane vuttalakkhaṇā anavajjasukhavipākā ^a^P0.0055^ea^ kusalasabhāvā. ^b^Sabbe te kusalamūlā^eb^ti kiṃ te sabbeyeva kusalamūlāti pucchati. ^b^Tīṇeva^eb^^a^M0.0290^ea^^b^kusalamūlānī^eb^ti na te sabbe kusalamūlāni, alobhādīni pana tīṇi eva kusalamūlānīti attho. ^b^Avasesā kusalā dhammā na kusalamūlā^eb^ti avasesā phassādayo kusalā dhammā kusalamūlāni nāma na honti. Atha vā avasesā phassādayo kusalā dhammāyeva nāma, na kusalamūlānītipi attho. ^b^Ye vā pana kusalamūlā^eb^ti ye vā pana paṭhamapucchāya dutiyapadena kusalamūlāti tayo alobhādayo gahitā. ^b^Sabbe te dhammā kusalā^eb^ti kiṃ te sabbe tayopi dhammā kusalāti pucchati. ^b^Āmantā^eb^ti sabbesampi kusalamūlānaṃ kusalabhāvaṃ sampaṭicchanto āha. Ayaṃ tāva mūlanaye mūlayamakassa attho. Iminā upāyena sabbapucchāsu vissajjananayo veditabbo. Yaṃ pana yattha visesamattaṃ atthi, tadeva vaṇṇayissāma.</p>
<p>[03]^b^51^eb^^b^.^eb^ Ekamūlayamake tāva ^b^sabbe te kusalamūlena ekamūlā^eb^ti gaṇanaṭṭhena ekamūlakaṃ aggahetvā samānaṭṭhena gahetabbā. Ayañhettha attho – sabbe te kusalamūlena samānamūlā. Yaṃ phassassa mūlaṃ, tadeva vedanādīnanti. Atha nesaṃ tathābhāvaṃ sampaṭicchanto ^b^āmantā^eb^ti āha. ^b^Kusalasamuṭṭhāna^eb^nti kusalacittasamuṭṭhānarūpaṃ dassitaṃ. ^b^Ekamūla^eb^nti alobhādinā kusalamūlena samānamūlaṃ ^a^V0.0290^ea^. Yatheva hi phassādīnaṃ alobhādayo hetupaccayattā mūlaṃ, tathā taṃ samuṭṭhānarūpassāpi, kusalalakkhaṇābhāvena pana taṃ na kusalaṃ.</p>
<p>[03]^b^52^eb^^b^.^eb^ Aññamaññayamake ‘yekeci kusalā’ti apucchitvā ^b^yekeci kusalamūlena ekamūlā^eb^ti pucchā katā. Kasmā? Imināpi byañjanena tassevatthassa sambhavato. ^b^Kusalamūlānī^eb^ti idaṃ purimassa visesanaṃ. ‘Mūlāni yāni ekato uppajjantī’ti hi vuttaṃ, tāni pana kusalamūlānipi honti akusalaabyākatamūlānipi, idha kusalamūlānīti visesadassanatthamidaṃ vuttaṃ. ^b^Aññamaññamūlāni cā^eb^ti aññamaññaṃ hetupaccayena paccayā hontīti attho. Tasseva paṭilomapucchāya ‘sabbe te dhammā ^a^P0.0056^ea^ kusalamūlena ekamūlā’ti avatvā ^b^sabbe te dhammā kusalā^eb^ti vuttaṃ. Kasmā? Atthavisesābhāvato. Kusalamūlena ekamūlāti hi pucchāya katāya ‘mūlāni yāni ekato uppajjantī’ti heṭṭhā vuttanayeneva vissajjanaṃ kātabbaṃ bhaveyya, evañca sati atthavisesābhāvo hoti. Tasmā tathā akatvā ^a^M0.0291^ea^ evaṃ pucchā katā. Iminā upāyena mūlamūlanayādīsupi aññamaññamūlayamake pucchāviseso veditabbo.</p>
<p>[03]^b^53-55^eb^^b^.^eb^ Mūlamūlanaye ^b^sabbe te kusalamūlamūlā^eb^ti sabbe te kusalamūlasaṅkhātā mūlāti pucchati. ^b^Ekamūlamūlā^eb^ti samānaṭṭhena ekameva mūlamūlaṃ etesanti ekamūlamūlā. ^b^Aññamaññamūlamūlā^eb^ti aññamaññassa mūlaṃ aññamaññamūlaṃ, aññamaññamūlaṃ hetupaccayaṭṭhena mūlaṃ etesanti aññamaññamūlamūlā.</p>
<p>[03]^b^56^eb^^b^.^eb^ Mūlakanaye ^b^kusalamūlakā^eb^ti hetupaccayaṭṭhena kusalaṃ mūlaṃ etesanti kusalamūlakā.</p>
<p>[03]^b^57-61^eb^^b^.^eb^ Mūlamūlakanaye ^b^kusalamūlamūlakā^eb^ti kusalānaṃ mūlaṃ kusalamūlaṃ. Hetupaccayaṭṭheneva kusalamūlaṃ mūlaṃ etesanti kusalamūlamūlakāti. Ayaṃ tāva kusalapadaṃ nissāya nayayamakapucchāsu visesattho.</p>
<p>[03]^b^62-73^eb^^b^.^eb^^b^Akusalapadā^eb^dīsupi eseva nayo. Ayaṃ pana viseso, ^b^ahetukaṃ akusala^eb^nti vicikicchāya ceva uddhaccena ca sampayuttaṃ mohaṃ sandhāya vuttaṃ.</p>
<p>[03]^b^74-85^eb^^b^.^eb^^b^Ahetukaṃ^eb^^a^V0.0291^ea^^b^abyākata^eb^nti aṭṭhārasa cittuppādā rūpaṃ, nibbānañca. ^b^Abyākatamūlena na ekamūla^eb^nti idha pana ṭhapetvā sahetukaabyākatasamuṭṭhānaṃ rūpaṃ, sesaṃ labbhati. Sahetukaabyākatasamuṭṭhānaṃ rūpaṃ abyākatamūlena ekamūlaṃ hoti, taṃ abbohārikaṃ katvā ekato labbhamānakavaseneva cetaṃ vissajjanaṃ kataṃ.</p>
<p>[03]^b^86-97^eb^^b^.^eb^^b^Nāmā dhammā^eb^ti nāmasaṅkhātā dhammā. Te atthato cattāro arūpino khandhā, nibbānañca. ^b^Naveva nāmamūlānī^eb^ti kusalākusalaabyākatamūlavasena nava mūlāni. ^b^Ahetukaṃ nāmaṃ nāmamūlena na ekamūla^eb^nti ahetukaṃ sabbampi aṭṭhārasa cittuppādavicikicchuddhaccasampayuttamohanibbānasaṅkhātaṃ nāmaṃ nāmamūlena na ekamūlaṃ ^a^P0.0057^ea^. Na hi taṃ tena saddhiṃ uppajjati. ^b^Sahetukaṃ^eb^^a^M0.0292^ea^^b^nāmaṃ nāmamūlenā^eb^ti padepi sahetukaṃ nāmaṃ nāmamūlenāti attho. Sesaṃ sabbattha uttānatthamevāti.</p>
<p>[06]Mūlavāravaṇṇanā.</p>
<p>[03]^b^98-99^eb^^b^.^eb^ Hetuvārādīsupi imināvupāyena attho veditabbo. ^b^Mūlaṃ hetu nidānañcā^eb^tigāthā yathāniddiṭṭhānaṃ dasannampi vārānaṃ puna uddānavaseneva vuttāti.</p>
<p>[06]Mūlayamakavaṇṇanā.</p>
</h4>
</h3>
</h2>
</h1>
</h0>
<h0>
<h0n>2. Khandhayamakaṃ</h0n>
<h1>
<h1n> </h1n>
<h2>
<h2n>1. Paṇṇattiuddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1^eb^^b^.^eb^ Idāni mūlayamake desiteyeva kusalādidhamme khandhavasena saṅgaṇhitvā mūlayamakānantaraṃ desitassa khandhayamakassa vaṇṇanā hoti. Tattha pāḷivavatthānaṃ tāva evaṃ veditabbaṃ – imasmiñhi khandhayamake tayo mahāvārā honti – paṇṇattivāro, pavattivāro, pariññāvāroti. Tesu ^a^V0.0292^ea^ paṇṇattivāro khandhānaṃ nāmābhidhānasodhanavaseneva gatattā paṇṇattivāroti vuccati. Pavattivāro tena sodhitanāmābhidhānānaṃ khandhānaṃ uppādanirodhavasena pavattiṃ sodhayamāno gato, tasmā pavattivāroti vuccati. Pariññāvāro iminānukkamena pavattānaṃ khandhānaṃ saṅkhepeneva tisso pariññā dīpayamāno gato, tasmā pariññāvāroti vuccati. Tattha paṇṇattivāro uddesaniddesavasena dvīhākārehi vavatthito. Itaresu visuṃ uddesavāro natthi. Ādito paṭṭhāya pucchāvissajjanavasena ekadhā vavatthitā. Tattha ^b^pañcakkhandhā^eb^tipadaṃ ādiṃ katvā yāva ^b^na khandhā, na saṅkhārā^eb^ti padaṃ tāva paṇṇattivārassa uddesavāro veditabbo. Pucchāvārotipi tasseva nāmaṃ. Tattha ^b^pañcakkhandhā^eb^ti ayaṃ yamakavasena pucchitabbānaṃ khandhānaṃ uddeso. ^b^Rūpakkhandho…pe… viññāṇakkhandho^eb^ti tesaññeva pabhedato nāmavavatthānaṃ.</p>
<p>[03]^b^2-3^eb^^b^.^eb^ Idāni ^a^M0.0293^ea^ imesaṃ khandhānaṃ ^a^P0.0058^ea^ vasena padasodhanavāro, padasodhanamūlacakkavāro, suddhakhandhavāro, suddhakhandhamūlacakkavāroti cattāro nayavārā honti. Tattha ^b^rūpaṃ rūpakkhandho, rūpakkhandho rūpa^eb^ntiādinā nayena padameva sodhetvā gato padasodhanavāro nāma. So anulomapaṭilomavasena duvidho hoti. Tattha anulomavāre ‘rūpaṃ rūpakkhandho, rūpakkhandho rūpa’ntiādīni pañca yamakāni. Paṭilomavārepi ‘na rūpaṃ, na rūpakkhandho; na rūpakkhandho na rūpa’ntiādīni pañceva. Tato paraṃ tesaññeva padasodhanavāre sodhitānaṃ khandhānaṃ ‘rūpaṃ rūpakkhandho, khandhā vedanākkhandho’tiādinā nayena ekekakhandhamūlakāni cattāri cattāri cakkāni bandhitvā gato padasodhanamūlakānaṃ cakkānaṃ atthitāya padasodhanamūlacakkavāro nāma. Sopi anulomapaṭilomavasena duvidho hoti. Tattha anulomavāre ‘rūpaṃ rūpakkhandho, khandhā vedanākkhandho’tiādīni ekekakhandhamūlakāni cattāri cattāri katvā vīsati yamakāni. Paṭilomavārepi ‘na rūpaṃ, na rūpakkhandho; na khandhā na vedanākkhandho’tiādīni vīsatimeva.</p>
<p>[03]Tato paraṃ ^b^rūpaṃ khandho khandhā rūpa^eb^ntiādinā nayena suddhakhandhavaseneva gato suddhakhandhavāro nāma. Tattha ^b^khandhā rūpa^eb^ntiādīsu khandhā rūpakkhandho, khandhā vedanākkhandhoti attho gahetabbo. Kasmā? Niddesavāre evaṃ bhājitattā. Tattha hi ‘rūpaṃ khandhoti āmantā. Khandhā rūpakkhandhoti rūpakkhandho khandho ceva rūpakkhandho ca, avasesā khandhā na rūpakkhandho’ti evaṃ ‘khandhā rūpa’ntiādīnaṃ khandhā rūpakkhandhotiādinā nayena padaṃ uddharitvā attho vibhatto. Teneva ca kāraṇenese suddhakhandhavāroti vutto. Vacanasodhane viya hi ettha ^a^V0.0293^ea^ na vacanaṃ pamāṇaṃ. Yathā yathā pana suddhakhandhā labbhanti, tathā tathā atthova pamāṇaṃ. Parato āyatanayamakādīsupi eseva nayo. Esopi ca suddhakhandhavāro anulomapaṭilomavasena duvidho ^a^P0.0059^ea^ hoti. Tattha anulomavāre ‘rūpaṃ khandho khandhā rūpa’ntiādīni pañca yamakāni. Paṭilomavārepi ‘na rūpaṃ na khandho, na khandhā na rūpa’ntiādīni pañceva.</p>
<p>[03]Tato paraṃ tesaññeva suddhakhandhānaṃ ^b^rūpaṃ khandho, khandhā vedanā^eb^tiādinā nayena ekekakhandhamūlakāni cattāri cattāri cakkāni bandhitvā gato suddhakhandhamūlakānaṃ cakkānaṃ atthitāya suddhakhandhamūlacakkavāro nāma. Tattha ^a^M0.0294^ea^^b^khandhā vedanā^eb^tiādīsu khandhā vedanākkhandhotiādinā nayena attho veditabbo. Itarathā niddesavārena saddhiṃ virodho hoti. Sopi anulomapaṭilomavasena duvidho hoti. Tattha anulomavāre ‘rūpaṃ khandho, khandhā vedanā’tiādīni ekekakhandhamūlakāni cattāri cattāri katvā vīsati yamakāni. Paṭilomavārepi ‘na rūpaṃ, na khandho, na khandhā na vedanā’tiādīni vīsatimeva. Evaṃ tāva ekena yamakasatena dvīhi pucchāsatehi ekekapucchāya sanniṭṭhānasaṃsayavasena dve dve atthe katvā catūhi ca atthasatehi paṭimaṇḍito paṇṇattivārassa uddesavāro veditabboti.</p>
<p>[06]Paṇṇattiuddesavāravaṇṇanā.</p>
</h4>
</h3>
</h2>
<h2>
<h2n>1. Paṇṇattiniddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^26^eb^^b^.^eb^ Idāni ^b^rūpaṃ rūpakkhandho^eb^tiādinā nayena niddesavāro āraddho. Tattha ^b^rūpaṃ rūpakkhandho^eb^ti yaṃkiñci rūpanti vuccati. Sabbaṃ taṃ rūpaṃ rūpakkhandhoti vacanasodhanatthaṃ pucchati. ^b^Piyarūpaṃ sātarūpaṃ, rūpaṃ, na rūpakkhandho^eb^ti yaṃ ‘piyarūpaṃ sātarūpa’nti ettha rūpanti vuttaṃ, taṃ rūpameva, na rūpakkhandhoti attho. ^b^Rūpakkhandho rūpañceva rūpakkhandho cā^eb^ti yo pana rūpakkhandho, so rūpantipi rūpakkhandhotipi vattuṃ vaṭṭatīti attho. ^b^Rūpakkhandho rūpa^eb^nti ettha pana yasmā rūpakkhandho niyameneva rūpanti vattabbo. Tasmā ^b^āmantā^eb^ti āha. Iminā upāyena sabbavissajjanesu attho veditabbo. Yo pana yattha viseso bhavissati, tatheva taṃ vaṇṇayissāma ^a^V0.0294^ea^. Saññāyamake tāva ^b^diṭṭhisaññā^eb^ti ‘papañcasaññā’tiādīsu āgatā diṭṭhisaññā. Saṅkhārayamake ^b^avasesā saṅkhārā^eb^ti ‘aniccā vata saṅkhārā’tiādīsu āgatā saṅkhārakkhandhato avasesā ^a^P0.0060^ea^ saṅkhatadhammā. Paṭilomavārepi eseva nayoti.</p>
<p>[06]Padasodhanavāro niṭṭhito.</p>
<p>[03]^b^28^eb^^b^.^eb^ Padasodhanamūlacakkavāre ^b^khandhā vedanākkhandho^eb^ti yekeci khandhā, sabbe te vedanākkhandhoti pucchati. Sesapucchāsupi eseva nayo. Paṭilome ^b^na khandhā na vedanākkhandho^eb^ti ettha ye paññattinibbānasaṅkhātā dhammā ^a^M0.0295^ea^ khandhā na honti, te yasmā vedanākkhandhopi na honti, tasmā ^b^āmantā^eb^ti āha. Sesavissajjanesupi eseva nayoti.</p>
<p>[06]Padasodhanamūlacakkavāro niṭṭhito.</p>
<p>[03]^b^38^eb^^b^.^eb^ Suddhakhandhavāre ^b^rūpaṃ khandho^eb^ti yaṃkiñci rūpanti vuttaṃ, sabbaṃ taṃ khandhoti pucchati. Tattha yasmā piyarūpasātarūpasaṅkhātaṃ vā rūpaṃ hotu, bhūtupādārūpaṃ vā, sabbaṃ pañcasu khandhesu saṅgahaṃ gacchateva. Tasmā ^b^āmantā^eb^ti paṭijānāti. Dutiyapade ‘khandhā rūpa’nti pucchitabbe yasmā rūpantivacanena rūpakkhandhova adhippeto, tasmā vacanaṃ anādiyitvā atthavasena pucchanto ^b^khandhā rūpakkhandho^eb^ti āha. Iminā nayena sabbapadesu attho veditabbo. Parato āyatanayamakādīnaṃ niddesavārepi eseva nayo. ^b^Saññā khandho^eb^ti etthāpi diṭṭhisaññā vā hotu, saññā eva vā, sabbāyapi khandhabhāvato āmantāti vuttaṃ. ^b^Saṅkhārā khandho^eb^ti padepi eseva nayo. Khandhavinimuttako hi saṅkhāro nāma natthi.</p>
<p>[03]^b^39^eb^^b^.^eb^ Paṭilome ^b^na rūpaṃ na khandho^eb^ti yaṃ dhammajātaṃ rūpaṃ na hoti, taṃ khandhopi na hotīti pucchati. Vissajjane panassa ^b^rūpaṃ ṭhapetvā avasesā khandhā na rūpaṃ, khandhā^eb^ti rūpato aññe vedanādayo khandhā rūpameva na honti, khandhā pana hontīti attho. ^b^Rūpañca khandhe ca ṭhapetvā avasesā^eb^ti pañcakkhandhavinimuttaṃ nibbānañceva ^a^P0.0061^ea^ paññatti ca. Ito paresupi ‘avasesā’ti padesu eseva nayoti.</p>
<p>[06]Suddhakhandhavāro niṭṭhito.</p>
<p>[03]^b^40-44^eb^^b^.^eb^ Suddhakhandhamūlacakkavāre ^a^V0.0295^ea^^b^rūpaṃ khandho^eb^tiādīnaṃ heṭṭhā vuttanayeneva attho veditabboti.</p>
<p>[06]Suddhakhandhamūlacakkavāro niṭṭhito.</p>
<p>[06]Paṇṇattiniddesavāravaṇṇanā.</p>
</h4>
</h3>
</h2>
<h2>
<h2n>2. Pavattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^50-205^eb^^b^.^eb^ Idāni ^a^M0.0296^ea^^b^yassa rūpakkhandho^eb^tiādinā nayena pavattivāro āraddho. Kasmā panettha uddesavāro na vuttoti? Heṭṭhā dassitanayattā. Paṇṇattivārasmiñhi uddesavāre nayo dassito. Tena pana nayena sakkā so idha avuttopi jānitunti taṃ avatvā niddesavārova āraddho. Imasmiṃ pana pavattivārasaṅkhāte mahāvāre uppādavāro, nirodhavāro, uppādanirodhavāroti tayo antaravārā honti. Tesu paṭhamo dhammānaṃ uppādalakkhaṇassa dīpitattā ^b^uppādavāro^eb^ti vuccati. Dutiyo tesaññeva nirodhalakkhaṇassa dīpitattā ^b^nirodhavāro^eb^ti vuccati. Tatiyo ubhinnampi lakkhaṇānaṃ dīpitattā ^b^uppādanirodhavāro^eb^ti vuccati. Uppādavārena cettha dhammānaṃ uppajjanākārova dīpito. Nirodhavārena ‘uppannaṃ nāma niccaṃ natthī’ti tesaññeva aniccatā dīpitā. Uppādanirodhavārena tadubhayaṃ.</p>
<p>[03]Tattha uppādavāre tāva tiṇṇaṃ addhānaṃ vasena cha kālabhedā honti – paccuppanno, atīto, anāgato, paccuppannenātīto, paccuppannenānāgato, atītenānāgatoti. Tesu ^b^‘yassa rūpakkhandho uppajjatī’^eb^ti paccuppannābhidhānavasena paccuppanno veditabbo. So paccuppannānaṃ dhammānaṃ paccakkhato gahetabbattā ativiya suviññeyyoti paṭhamaṃ vutto. ^b^Yassa rūpakkhandho uppajjitthā^eb^ti atītābhidhānavasena atīto veditabbo. So paccakkhato anubhūtapubbānaṃ atītadhammānaṃ anumānena anāgatehi suviññeyyatarattā dutiyaṃ vutto. ^b^Yassa rūpakkhandho uppajjissatī^eb^ti anāgatābhidhānavasena anāgato veditabbo. So paccakkhato ca anubhūtapubbavasena ca gahitadhammānumānena ‘anāgatepi evarūpā dhammā uppajjissantī’ti gahetabbato ^a^P0.0062^ea^ tatiyaṃ vutto.</p>
<p>[03]^b^Yassa^eb^^a^V0.0296^ea^^b^rūpakkhandho uppajjati, tassa vedanākkhandho uppajjitthā^eb^ti paccuppannena saddhiṃ atītābhidhānavasena paccuppannenātīto veditabbo. So missakesu tīsu suviññeyyatarattā catutthaṃ vutto. ^b^Yassa rūpakkhandho uppajjati tassa vedanākkhandho uppajjissatī^eb^ti paccuppannena saddhiṃ anāgatābhidhānavasena paccuppannenānāgato veditabbo. So paccakkhato gahetabbānaṃ dhammānaṃ atthitāya atthato suviññeyyataroti pañcamaṃ vutto. ^b^Yassa rūpakkhandho uppajjittha, tassa vedanākkhandho uppajjissatī^eb^ti atītena ^a^M0.0297^ea^ saddhiṃ anāgatābhidhānavasena atītenānāgato veditabbo. So purimehi duviññeyyoti chaṭṭhaṃ vutto.</p>
<p>[03]Evametesu chasu kālabhedesu yvāyaṃ paṭhamo paccuppanno, tattha puggalato, okāsato, puggalokāsatoti tayo vārā honti. Tesu ^b^yassā^eb^ti puggalavasena khandhānaṃ uppattidīpano ^b^puggalavāro^eb^. ^b^Yatthā^eb^ti okāsavasena khandhānaṃ uppattidīpano ^b^okāsavāro^eb^. ^b^Yassa yatthā^eb^ti puggalokāsavasena khandhānaṃ uppattidīpano ^b^puggalokāsavāro^eb^. Ime pana tayopi vārā paṭhamaṃ anulomanayena niddisitvā pacchā paṭilomanayena niddiṭṭhā. Tesu ‘uppajjati’ ‘uppajjittha,’ ‘uppajjissatī’ti vacanato uppattidīpano anulomanayo. ‘Nuppajjati’, ‘nuppajjittha,’ ‘nuppajjissatī’ti vacanato anuppattidīpano paṭilomanayo.</p>
<p>[03]Tattha paccuppannakāle tāva puggalavārassa anulomanaye ‘‘yassa rūpakkhandho uppajjati, tassa vedanākkhandho uppajjati. Yassa vā pana vedanākkhandho uppajjati, tassa rūpakkhandho uppajjati. Yassa rūpakkhandho uppajjati, tassa saññākkhandho saṅkhārakkhandho, viññāṇakkhandho, uppajjati. Yassa vā pana viññāṇakkhandho uppajjati, tassa rūpakkhandho uppajjatī’’ti evaṃ rūpakkhandhamūlakāni cattāri yamakāni; ‘‘yassa vedanākkhandho uppajjati, tassa saññākkhandho uppajjatī’’tiādinā nayena vedanākkhandhamūlakāni tīṇi; saññākkhandhamūlakāni dve; saṅkhārakkhandhamūlakaṃ ekanti aggahitaggahaṇena dasa yamakāni honti.</p>
<p>[03]Tattha ^a^P0.0063^ea^ rūpakkhandhamūlakesu catūsu ādito ekameva vissajjitaṃ. Sesāni tena sadisavissajjanānīti tantiyā lahubhāvatthaṃ saṅkhittāni. Vedanākkhandhādimūlakesupi ‘āmantā’ti ekasadisameva vissajjanaṃ. Tasmā tānipi tantiyā lahubhāvatthaṃ saṅkhittānevāti evametāni paccuppannakāle puggalavāre anulomanaye ekayamakavissajjaneneva dasa yamakāni vissajjitāni ^a^V0.0297^ea^ nāma hontīti veditabbāni. Yathā ca puggalavāre dasa, evaṃ okāsavāre dasa, puggalokāsavāre dasāti paccuppannakāle tīsu vāresu anulomanaye tiṃsa yamakāni honti. Yathā ca anulomanaye, evaṃ paṭilomanayepīti sabbānipi paccuppannakāle saṭṭhi ^a^M0.0298^ea^ yamakāni honti. Tesu vīsapucchāsataṃ, cattārīsāni ca dve atthasatāni hontīti veditabbāni. Evaṃ sesesupi pañcasu kālabhedesu puggalādibhedato anulomapaṭilomanayavasena cha cha vārā. Ekekasmiṃ vāre dasa dasa katvā saṭṭhi saṭṭhi yamakānīti tīṇi yamakasatāni. Tāni purimehi saddhiṃ saṭṭhādhikāni tīṇi yamakasatāni, vīsādhikāni sattapucchāsatāni, cattārīsāni ca cuddasa atthasatāni honti. Idaṃ tāva uppādavāre pāḷivavatthānaṃ. Yathā ca uppādavāre, tathā nirodhavārepi, uppādanirodhavārepīti sabbasmimpi pavattimahāvāre asīti yamakasahassaṃ, saṭṭhisatādhikāni dve pucchāsahassāni, vīsaṃ tisatādhikāni ca cattāri atthasahassāni veditabbāni.</p>
<p>[03]Pāḷi pana uppādavāre nirodhavāre ca tīsu asammissakakālabhedesu tasmiṃ tasmiṃ vāre ekekameva yamakaṃ vissajjetvā saṅkhittā. Tīsu missakakālabhedesu ‘yassa vedanākkhandho uppajjati, tassa saññākkhandho uppajjitthā’tiādinā nayena vedanākkhandhādimūlakesupi ekaṃ yamakaṃ vissajjitaṃ. Uppādanirodhavāre pana chasupi kālabhedesu taṃ vissajjitameva. Sesāni tena samānavissajjanattā saṅkhittānīti. Idaṃ sakalepi pavattimahāvāre pāḷivavatthānaṃ.</p>
<p>[03]Atthavinicchayatthaṃ panassa idaṃ lakkhaṇaṃ veditabbaṃ – imasmiñhi pavattimahāvāre catunnaṃ pañhānaṃ pañca vissajjanāni sattavīsatiyā ṭhānesu pakkhipitvā atthavinicchayo veditabbo. Tattha ^a^P0.0064^ea^ purepañho, pacchāpañho, paripuṇṇapañho, moghapañhoti ime cattāro pañhā nāma. Ekekasmiñhi yamake dve dve pucchā. Ekekapucchāyapi dve dve padāni. Tattha yāya pucchāya vissajjane ekeneva padena gahitakkhandhassa uppādo vā nirodho vā labbhati ^a^V0.0298^ea^, ayaṃ ^b^purepañho^eb^ nāma. Yāya pana pucchāya vissajjane dvīhipi padehi gahitakkhandhānaṃ uppādo vā nirodho vā labbhati, ayaṃ ^b^pacchāpañho^eb^ nāma. Yāya pana pucchāya vissajjane ekenapi padena gahitakkhandhassa dvīhipi padehi gahitakkhandhānaṃ uppādo vā, nirodho vā labbhati, ayaṃ ^b^paripuṇṇapañho^eb^ nāma. Yāya pana pucchāya vissajjane paṭikkhepo vā, paṭisedho vā labbhati, ayaṃ ^b^moghapañho^eb^ nāma. Yasmā panesa adassiyamāno na sakkā jānituṃ, tasmā naṃ dassayissāma.</p>
<p>[03]‘Yattha ^a^M0.0299^ea^ rūpakkhandho nuppajjati, tattha vedanākkhandho nuppajjatī’ti pucchāya tāva uppajjatīti imasmiṃ vissajjane ekeneva padena gahitassa vedanākkhandhassa uppādo labbhati, iti ayañceva añño ca evarūpo pañho purepañhoti veditabbo. ‘Yassa rūpakkhandho uppajjittha, tassa vedanākkhandho uppajjitthā’ti pucchāya pana ‘āmantā’ti imasmiṃ vissajjane dvīhi padehi gahitānaṃ rūpavedanākkhandhānaṃ yassa kassaci sattassa atīte uppādo labbhati. Iti ayañceva añño ca evarūpo pañho pacchāpañhoti veditabbo.</p>
<p>[03]‘Yassa rūpakkhandho uppajjati, tassa vedanākkhandho uppajjatī’ti imāya pana paṭhamapucchāya ‘asaññasattaṃ upapajjantāna’ntiādike imasmiṃ vissajjane ‘asaññasattaṃ upapajjantānaṃ tesaṃ rūpakkhandho uppajjati, no ca tesaṃ vedanākkhandho uppajjatī’ti imasmiṃ koṭṭhāse ekeneva padena gahitassa rūpakkhandhassapi uppādo labbhati. ‘Pañcavokāraṃ upapajjantānaṃ tesaṃ rūpakkhandho ca uppajjati vedanākkhandho ca uppajjatī’ti imasmiṃ koṭṭhāse dvīhipi padehi saṅgahitānaṃ rūpavedanākkhandhānampi uppādo labbhati. Iti ayañceva añño ca evarūpo pañho paripuṇṇapañhoti veditabbo. Purepacchāpañhotipi ^a^P0.0065^ea^ etasseva nāmaṃ. Etassa hi vissajjane purimakoṭṭhāse ekena padena saṅgahitassa rūpakkhandhasseva uppādo dassito. Dutiyakoṭṭhāse dvīhi padehi saṅgahitānaṃ rūpavedanākkhandhānaṃ. Imināyeva ca lakkhaṇena yattha ekena padena saṅgahitassa khandhassa uppādo vā nirodho vā labbhati, so purepañhoti vutto. Yattha dvīhipi padehi saṅgahitānaṃ khandhānaṃ uppādo vā nirodho vā labbhati, so pacchāpañhoti vutto.</p>
<p>[03]‘Yassa rūpakkhandho nuppajjittha, tassa vedanākkhandho nuppajjitthā’ti imāya pana pucchāya ‘natthī’ti imasmiṃ vissajjane paṭikkhepo labbhati. ‘Yassa rūpakkhandho uppajjati, tassa vedanākkhandho nirujjhatī’ti pucchāya ‘no’ti imasmiṃ vissajjane paṭisedho labbhati. Tasmā ayañceva duvidho añño ca evarūpo pañho moghapañhoti veditabbo. Tucchapañhotipi vuccati. Evaṃ tāva cattāro pañhā veditabbā.</p>
<p>[03]Pāḷigatiyā ^a^V0.0299^ea^ vissajjanaṃ, paṭivacanavissajjanaṃ, sarūpadassanena vissajjanaṃ, paṭikkhepena vissajjanaṃ, paṭisedhena vissajjananti imāni pana pañca vissajjanāni nāma ^a^M0.0300^ea^. Tattha yaṃ vissajjanaṃ pāḷipadameva hutvā atthaṃ vissajjeti, idaṃ ^b^pāḷigatiyā vissajjanaṃ^eb^ nāma. Taṃ purepañhe labbhati. ‘Yattha rūpakkhandho nuppajjati tattha vedanākkhandho nuppajjatī’ti hi pañhe ‘uppajjatī’ti idaṃ vissajjanaṃ pāḷipadameva hutvā atthaṃ vissajjayamānaṃ gataṃ, tasmā evarūpesu ṭhānesu pāḷigatiyā vissajjanaṃ veditabbaṃ. Yaṃ pana vissajjanaṃ paṭivacanabhāvena atthaṃ vissajjeti, idaṃ ^b^paṭivacanavissajjanaṃ^eb^ nāma. Taṃ pacchāpañhe labbhati. ‘Yassa rūpakkhandho uppajjittha, tassa vedanākkhandho uppajjitthā’ti hi pañhe ‘āmantā’ti idaṃ vissajjanaṃ paṭivacanavaseneva atthaṃ vissajjayamānaṃ gataṃ, tasmā evarūpesu ṭhānesu paṭivacanavissajjanaṃ veditabbaṃ. Yaṃ ^a^P0.0066^ea^ vissajjanaṃ sarūpena dassetvā atthaṃ vissajjeti; idaṃ ^b^sarūpadassanena vissajjanaṃ^eb^ nāma. Taṃ paripuṇṇapañhe labbhati. ‘Yassa rūpakkhandho uppajjati; tassa vedanākkhandho uppajjatī’ti hi pañhe ‘asaññasattaṃ upapajjantāna’nti idaṃ vissajjanaṃ ‘imesaṃ rūpakkhandho uppajjati, no ca vedanākkhandho, imesaṃ rūpakkhandho ca uppajjati, vedanākkhandho cā’ti sarūpadassaneneva atthaṃ vissajjayamānaṃ gataṃ. Tasmā evarūpesu ṭhānesu sarūpadassanena vissajjanaṃ veditabbaṃ. Yaṃ pana vissajjanaṃ tathārūpassa atthassābhāvato atthapaṭikkhepena pañhaṃ vissajjeti, idaṃ ^b^paṭikkhepena vissajjanaṃ^eb^ nāma. Yaṃ tathārūpassa atthassa ekakkhaṇe alābhato atthapaṭisedhanena pañhaṃ vissajjeti, idaṃ ^b^paṭisedhena vissajjanaṃ^eb^ nāma. Taṃ moghapañhe labbhati. ‘Yassa rūpakkhandho nuppajjittha, tassa vedanākkhandho nuppajjitthā’ti hi pañhe ‘natthī’ti idaṃ vissajjanaṃ; evarūpo nāma satto natthīti atthapaṭikkhepena pañhaṃ vissajjayamānaṃ gataṃ; tasmā evarūpesu ṭhānesu paṭikkhepena vissajjanaṃ veditabbaṃ. ‘Yassa rūpakkhandho uppajjati, tassa vedanākkhandho nirujjhatī’ti pañhe pana ‘no’ti idaṃ vissajjanaṃ ekasmiṃ paṭisandhikkhaṇe uppādena saddhiṃ nirodho nāma na labbhatīti atthapaṭisedhanena pañhaṃ vissajjayamānaṃ gataṃ, tasmā evarūpesu ṭhānesu paṭisedhena vissajjanaṃ veditabbaṃ.</p>
<p>[03]Idāni ime cattāro pañhā, imāni ca pañca vissajjanāni, yesu sattavīsatiyā ṭhānesu pakkhipitabbāni, tāni evaṃ veditabbāni – asaññasattaṃ upapajjantānanti ekaṃ ṭhānaṃ, asaññasatte tatthāti ekaṃ, asaññasattānanti ekaṃ; asaññasattā cavantānanti ekaṃ; arūpaṃ upapajjantānanti ekaṃ, arūpe tatthāti ekaṃ, arūpānanti ekaṃ, arūpā cavantānanti ekaṃ ^a^V0.0300^ea^, arūpe pacchimabhavikānanti ^a^M0.0301^ea^ ekaṃ, arūpe parinibbantānanti ekaṃ; ye ca arūpaṃ ^a^P0.0067^ea^ upapajjitvā parinibbāyissantīti ekaṃ; pañcavokāraṃ upapajjantānanti ekaṃ, pañcavokāre tatthāti ekaṃ, pañcavokārānanti ekaṃ pañcavokārā cavantānanti ekaṃ, pañcavokāre pacchimabhavikānanti ekaṃ, pañcavokāre parinibbantānanti ekaṃ; suddhāvāsaṃ upapajjantānanti ekaṃ, suddhāvāse tatthāti ekaṃ, suddhāvāsānanti ekaṃ, suddhāvāse parinibbantānanti ekaṃ; sabbesaṃ upapajjantānanti ekaṃ, sabbesaṃ cavantānanti ekaṃ; sabbasādhāraṇavasena pacchimabhavikānanti ekaṃ, parinibbantānanti ekaṃ, catuvokāraṃ pañcavokāraṃ upapajjantānanti ekaṃ, cavantānanti ekaṃ. Evaṃ imesaṃ catunnaṃ pañhānaṃ imāni pañca vissajjanāni imesu sattavīsatiyā ṭhānesu pakkhipitvā imasmiṃ pavattimahāvāre atthavinicchayo veditabbo. Evaṃ viditvā hi pañhaṃ vissajjantena suvissajjito hoti, atthañca vinicchayantena suvinicchito hoti.</p>
<p>[03]Tatthāyaṃ nayo – ^b^yassa rūpakkhandho uppajjatī^eb^ti yassa puggalassa uppādakkhaṇasamaṅgitāya rūpakkhandho uppajjati. ^b^Tassa vedanākkhandho uppajjatī^eb^ti vedanākkhandhopi tassa tasmiññeva khaṇe uppajjatīti pucchati. ^b^Asaññasattaṃ upapajjantāna^eb^nti acittakapaṭisandhivasena asaññasattabhavaṃ upapajjantānaṃ. ^b^Tesaṃ rūpakkhandho uppajjatī^eb^ti tesaṃ ekantena rūpakkhandho uppajjatiyeva. Pavatte uppannānaṃ rūpakkhandho uppajjatipi nirujjhatipi, tasmā ‘asaññasattāna’nti avatvā’asaññasattaṃ upapajjantāna’nti vuttaṃ. ^b^No ca tesaṃ vedanākkhandho uppajjatī^eb^ti acittakattā pana tesaṃ vedanākkhandho nuppajjateva. Idaṃ sattavīsatiyā ṭhānesu paṭhame ṭhāne paripuṇṇapañhassa purimakoṭṭhāse sarūpadassanena vissajjanaṃ. ^b^Pañcavokāraṃ upapajjantāna^eb^nti rūpārūpamissakapaṭisandhivasena pañcavokārabhavaṃ upapajjantānaṃ. ^b^Tesaṃ rūpakkhandho ca uppajjati, vedanākkhandho cā^eb^ti tesaṃ ekantena rūpavedanākkhandhasaṅkhātā dvepi khandhā uppajjantiyeva. Pavatte pana tattha uppannānaṃ te khandhā uppajjantipi ^a^P0.0068^ea^ nirujjhantipi, tasmā ‘pañcavokārāna’nti avatvā ‘pañcavokāraṃ upapajjantāna’nti vuttaṃ. Idaṃ pañcavokāraṃ upapajjantānanti ṭhāne paripuṇṇapañhassa pacchimakoṭṭhāse sarūpadassanena vissajjanaṃ. Iminā upāyena sabbāni vissajjanāni veditabbāni.</p>
<p>[03]Idaṃ panettha uppādanirodhesu niyamalakkhaṇaṃ – sakalepi hi imasmiṃ khandhayamake tattha tattha uppannānaṃ ^a^V0.0301^ea^ pavatte yāva maraṇā khandhānaṃ apariyantesu uppādanirodhesu ^a^M0.0302^ea^ vijjamānesupi lahuparivattānaṃ dhammānaṃ vinibbhogaṃ katvā uppādanirodhe dassetuṃ na sukaranti pavattiyaṃ uppādanirodhe anāmasitvā abhinavaṃ vipākavaṭṭaṃ nipphādayamānena nānākammena nibbattānaṃ paṭisandhikhandhānaṃ uppādaṃ dassetuṃ sukhanti paṭisandhikāle uppādavaseneva uppādavāro kathito. Uppannassa pana vipākavaṭṭassa pariyosānena nirodhaṃ dassetuṃ sukhanti maraṇakāle nirodhavasena nirodhavāro kathito.</p>
<p>[03]Kiṃ panettha pavattiyaṃ uppādanirodhānaṃ anāmaṭṭhabhāve pamāṇanti? Pāḷiyeva. Pāḷiyañhi visesena uppādavārassa anāgatakālavāre ‘pacchimabhavikānaṃ tesaṃ rūpakkhandho ca nuppajjissati, vedanākkhandho ca nuppajjissatī’ti ayaṃ pāḷi atipamāṇameva. Pacchimabhavikānañhi pavatte rūpārūpadhammānaṃ uppajjituṃ yuttabhāve satipi ‘rūpakkhandho ca nuppajjissati, vedanākkhandho ca nuppajjissatī’ti sanniṭṭhānaṃ katvā vuttabhāvena pavatte uppādo na gahitoti veditabbo. ‘Suddhāvāse parinibbantānaṃ tesaṃ tattha saññākkhandho na nirujjhittha, no ca tesaṃ tattha vedanākkhandho na nirujjhatī’ti ayaṃ pana pāḷi pavatte nirodhassa anāmaṭṭhabhāve ativiya pamāṇaṃ. Suddhāvāse parinibbantānañhi cuticittassa bhaṅgakkhaṇe ṭhitānaṃ paṭisandhito paṭṭhāya pavatte uppajjitvā niruddhasaññākkhandhānaṃ gaṇanapatho natthi. ‘Evaṃ santepi tesaṃ tattha saññākkhandho na nirujjhitthā’ti sanniṭṭhānaṃ katvā vuttabhāvena pavatte nirodho na gahitoti veditabbo.</p>
<p>[03]Evamettha uppādanirodhesu niyamalakkhaṇaṃ viditvā paṭisandhiuppādameva cutinirodhameva ca gahetvā tesu ^a^P0.0069^ea^ tesu ṭhānesu āgatānaṃ vissajjanānaṃ atthavinicchayo veditabbo. So pana sakkā ādivissajjane vuttanayena sabbattha viditunti vissajjanapaṭipāṭiyā na vitthārito. Iminā pana evaṃ dinnenapi nayena yo etesaṃ atthavinicchayaṃ jānituṃ na sakkoti, tena ācariye payirupāsitvā sādhukaṃ sutvāpi jānitabbo.</p>
<p>[21]Uppādassa nirodhassa, uppannañcāpi ekato;</p>
<p>[22]Nayassa anulomassa, paṭilomanayassa ca.</p>
<p>[21]Vasena ^a^V0.0302^ea^ yāni khandhesu, yamakāni ca pañcasu;</p>
<p>[22]Puggalaṃ atha okāsaṃ, puggalokāsameva ca.</p>
<p>[21]Āmasitvā ^a^M0.0303^ea^ pavattesu, ṭhānesu kathayī jino;</p>
<p>[22]Tesaṃ pāḷivavatthānaṃ, dassitaṃ anupubbato.</p>
<p>[21]Vinicchayatthaṃ atthassa, pañhāvissajjanāni ca;</p>
<p>[22]Vissajjanānaṃ ṭhānāni, yāni tāni ca sabbaso.</p>
<p>[21]Dassetvā ekapañhasmiṃ, yojanāpi pakāsitā;</p>
<p>[22]Vitthārena gate ettha, pañhāvissajjanakkame.</p>
<p>[21]Atthaṃ vaṇṇayatā kātuṃ, kiṃ nu sakkā ito paraṃ;</p>
<p>[22]Nayena iminā tasmā, atthaṃ jānantu paṇḍitāti.</p>
<p>[06]Pavattimahāvāravaṇṇanā.</p>
</h4>
</h3>
</h2>
<h2>
<h2n>3. Pariññāvāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^206-208^eb^^b^.^eb^ Tadanantare pariññāvārepi chaḷeva kālabhedā. Anulomapaṭilomato dveyeva nayā. Puggalavāro, okāsavāro, puggalokāsavāroti imesu pana tīsu puggalavārova labbhati, na itare dve. Kiṃ kāraṇā? Sadisavissajjanatāya. Yo hi koci puggalo yattha katthaci ṭhāne rūpakkhandhaṃ ce parijānāti, vedanākkhandhampi parijānātiyeva. Vedanākkhandhaṃ ce parijānāti, rūpakkhandhampi parijānātiyeva. Rūpakkhandhaṃ ce na parijānāti, vedanākkhandhampi na parijānātiyeva. Vedanākkhandhaṃ ce na parijānāti, rūpakkhandhampi na parijānātiyeva. Tasmā tesupi ‘yattha rūpakkhandhaṃ parijānāti, tattha vedanākkhandhaṃ parijānātī’ti ādivasena pucchaṃ ^a^V0.0303^ea^ katvā ‘āmantā’tveva vissajjanaṃ kātabbaṃ ^a^P0.0070^ea^. Siyāti sadisavissajjanatāya te idha na labbhantīti veditabbā.</p>
<p>[03]Atha vā pariññākiccaṃ nāma puggalasseva hoti, no okāsassa, puggalova parijānituṃ samattho, no okāsoti puggalavārovettha gahito, na okāsavāro. Tassa pana aggahitattā tadanantaro puggalokāsavāro labbhamānopi na gahito. Yo panesa puggalavāro gahito, tattha paccuppannakāle rūpakkhandhamūlakāni cattāri, vedanākkhandhamūlakāni tīṇi, saññākkhandhamūlakāni dve, saṅkhārakkhandhamūlakaṃ ekanti ^a^M0.0304^ea^ heṭṭhā vuttanayeneva anulomanaye aggahitaggahaṇena dasa yamakāni. Paṭilomanaye dasāti vīsati. Tathā sesesupīti ekekasmiṃ kāle vīsati vīsati katvā chasu kālesu vīsaṃ yamakasataṃ, cattārīsāni dve pucchāsatāni, asītyādhikāni cattāri atthasatāni ca hontīti idamettha pāḷivavatthānaṃ.</p>
<p>[03]Atthavinicchaye panettha atītānāgatapaccuppannasaṅkhātā tayo addhā pavattivāre viya cutipaṭisandhivasena na labbhanti. Pavatte cittakkhaṇavaseneva labbhanti. Tenevettha ‘yo rūpakkhandhaṃ parijānāti, so vedanākkhandhaṃ parijānātī’tiādīsu pucchāsu ‘āmantā’ti vissajjanaṃ kataṃ. Lokuttaramaggakkhaṇasmiñhi nibbānārammaṇena cittena pañcasu khandhesu pariññākiccanibbattiyā yaṃ kiñci ekaṃ khandhaṃ parijānanto itarampi parijānātīti vuccati. Evamettha ‘parijānātī’ti pañhesu anulomanaye pariññākiccassa matthakappattaṃ aggamaggasamaṅgiṃ sandhāya ‘āmantā’ti vuttanti veditabbaṃ. Paṭilomanaye pana ‘na parijānātī’ti pañhesu puthujjanādayo sandhāya ‘āmantā’ti vuttaṃ. ‘Parijānitthā’ti imasmiṃ pana atītakālavāre maggānantaraaggaphale ṭhitopi pariññākiccassa niṭṭhitattā parijānitthayeva nāma.</p>
<p>[03]^b^209^eb^^b^.^eb^^b^Yo rūpakkhandhaṃ parijānāti, so vedanākkhandhaṃ parijānitthā^eb^ti pañhena aggamaggasamaṅgiṃ pucchati. Yasmā panesa khandhapañcakaṃ parijānātiyeva nāma, na tāva niṭṭhitapariññākicco; tasmā ‘no’ti paṭisedho kato. Dutiyapañhe pana ^b^parijānitthā^eb^ti arahantaṃ pucchati. Yasmā paneso niṭṭhitapariññākicco. Natthi tassa pariññeyyaṃ nāma; tasmā ^a^P0.0071^ea^ ‘no’ti paṭisedho kato. Paṭilomanayavissajjane panettha ^b^arahā rūpakkhandhaṃ na parijānātī^eb^ti arahato pariññāya abhāvena vuttaṃ. ^b^Aggamaggasamaṅgī vedanākkhandhaṃ na parijānitthā^eb^ti ^a^V0.0304^ea^ arahattamaggaṭṭhassa aniṭṭhitapariññākiccatāya vuttaṃ. Na kevalañca vedanākkhandhameva, ekadhammampi so na parijānittheva. Idaṃ pana pucchāvasena vuttaṃ. ^b^No ca rūpakkhandha^eb^nti idampi pucchāvaseneva vuttaṃ. Aññampi pana so khandhaṃ parijānāti.</p>
<p>[03]^b^210-211^eb^^b^.^eb^^b^Yo rūpakkhandhaṃ parijānāti, so vedanākkhandhaṃ parijānissatī^eb^ti ettha yasmā maggaṭṭhapuggalo ekacittakkhaṇiko, tasmā so parijānissatīti saṅkhaṃ na gacchati. Tena vuttaṃ ‘no’ti. ^b^Te rūpakkhandhañca na^eb^^a^M0.0305^ea^^b^parijānitthā^eb^ti pucchāsabhāgena vuttaṃ, na parijāniṃsūti panettha attho. Iminā upāyena sabbattha atthavinicchayo veditabboti.</p>
<p>[06]Pariññāvāravaṇṇanā.</p>
<p>[06]Khandhayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>3. Āyatanayamakaṃ</h0n>
<h1>
<h1n> </h1n>
<h2>
<h2n>1. Paṇṇattiuddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1-9^eb^^b^.^eb^ Idāni mūlayamake desiteyeva kusalādidhamme āyatanavasenāpi saṅgaṇhitvā khandhayamakānantaraṃ desitassa āyatanayamakassa vaṇṇanā hoti. Tattha khandhayamake vuttanayeneva pāḷivavatthānaṃ veditabbaṃ. Yatheva hi tattha paṇṇattivāro, pavattivāro, pariññāvāroti tayo mahāvārā honti, tathā idhāpi. Vacanatthopi nesaṃ tattha vuttanayeneva veditabbo. Idhāpi ca paṇṇattivāro uddesaniddesavasena dvidhā vavatthito. Itare niddesavaseneva. ‘Tattha dvādasāyatanānī’ti padaṃ ādiṃ katvā yāva ^b^nāyatanā na mano^eb^ti, tāva paṇṇattivārassa uddesavāro veditabbo. Tattha ^b^dvādasāyatanānī^eb^ti ayaṃ yamakavasena pucchitabbānaṃ ^a^P0.0072^ea^ āyatanānaṃ uddeso. ^b^Cakkhāyatanaṃ…pe… dhammāyatana^eb^nti tesaññeva pabhedato nāmavavatthānaṃ. Yamakavasena pucchāsukhatthañcettha paṭhamaṃ paṭipāṭiyā ajjhattarūpāyatanāni vuttāni. Pacchā bāhirarūpāyatanāni. Pariyosāne manāyatanadhammāyatanāni.</p>
<p>[03]Yathā ^a^V0.0305^ea^ pana heṭṭhā khandhavasena, evamidha imesaṃ āyatanānaṃ vasena padasodhanavāro, padasodhanamūlacakkavāro, suddhāyatanavāro, suddhāyatanamūlacakkavāroti, cattārova nayavārā honti. Ekeko cettha anulomapaṭilomavasena duvidhoyeva. Tesamattho tattha vuttanayeneva veditabbo. Yathā pana khandhayamake padasodhanavārassa anulomavāre ‘rūpaṃ rūpakkhandho, rūpakkhandho rūpa’ntiādīni pañca yamakāni, tathā idha ‘cakkhu, cakkhāyatanaṃ; cakkhāyatanaṃ; cakkhū’tiādīni dvādasa. Paṭilomavārepi ‘na cakkhu, na cakkhāyatanaṃ; na cakkhāyatanaṃ, na cakkhū’tiādīni dvādasa ^a^M0.0306^ea^, padasodhanamūlacakkavārassa panettha anulomavāre ekekāyatanamūlakāni ekādasa ekādasa katvā dvattiṃsasataṃ yamakāni. Paṭilomavārepi dvattiṃsasatameva. Suddhāyatanavārassāpi anulomavāre dvādasa, paṭilomavāre dvādasa, suddhāyatanamūlacakkavārassāpi anulomavāre ekekāyatanamūlakāni ekādasa ekādasa katvā dvattiṃsasataṃ yamakāni. Paṭilomavārepi dvattiṃsasatamevāti evamidha chasattatādhikehi pañcahi yamakasatehi, dvipaññāsādhikehi ekādasahi pucchāsatehi, caturādhikehi tevīsāya atthasatehi ca paṭimaṇḍito paṇṇattivārassa uddesavāro veditabbo.</p>
<p>[06]Paṇṇattiuddesavāravaṇṇanā.</p>
</h4>
</h3>
</h2>
<h2>
<h2n>1. Paṇṇattiniddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^10-17^eb^^b^.^eb^ Niddesavāre pana heṭṭhā khandhayamakassa paṇṇattivāraniddese vuttanayeneva attho veditabbo. Aññatra visesā. Tatrāyaṃ viseso – ^b^dibbacakkhū^eb^ti dutiyavijjāñāṇaṃ. ^b^Paññācakkhū^eb^ti tatiyavijjāñāṇaṃ. ^b^Dibbasota^eb^nti dutiyaabhiññāñāṇaṃ. ^b^Taṇhāsota^eb^nti taṇhāva. ^b^Avaseso kāyo^eb^ti nāmakāyo, rūpakāyo, hatthikāyo, assakāyoti evamādi. ^b^Avasesaṃ rūpa^eb^nti rūpāyatanato sesaṃ bhūtupādāyarūpañceva ^a^P0.0073^ea^ piyarūpasātarūpañca. ^b^Sīlagandho^eb^tiādīni vāyanaṭṭhena sīlādīnaṃyeva nāmāni. ^b^Attharaso^eb^tiādīnipi sādhumadhuraṭṭhena atthādīnaññeva nāmāni. ^b^Avaseso dhammo^eb^ti pariyattidhammādianekappabhedoti ayamettha viseso.</p>
<p>[06]Paṇṇattiniddesavāravaṇṇanā.</p>
</h4>
</h3>
</h2>
<h2>
<h2n>2. Pavattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^18-21^eb^^b^.^eb^ Idhāpi ^a^V0.0306^ea^ ca pavattivārassa uppādavārādīsu tīsu antaravāresu ekekasmiṃ chaḷeva kālabhedā. Tesaṃ ekekasmiṃ kāle puggalavārādayo tayo vārā. Te sabbepi anulomapaṭilomanayavasena duvidhāva ^a^M0.0307^ea^ honti. Tattha paccuppannakāle puggalavārassa anulomanaye yathā khandhayamake rūpakkhandhamūlakāni cattāri, vedanākkhandhamūlakāni tīṇi, saññākkhandhamūlakāni dve, saṅkhārakkhandhamūlakaṃ ekanti aggahitaggahaṇena dasa yamakāni honti. Evaṃ ‘‘yassa cakkhāyatanaṃ uppajjati, tassa sotāyatanaṃ uppajjati; yassa vā pana sotāyatanaṃ uppajjati, tassa cakkhāyatanaṃ uppajjati; yassa cakkhāyatanaṃ uppajjati, tassa ghāṇāyatanaṃ, jivhāyatanaṃ, kāyāyatanaṃ, rūpāyatanaṃ, saddāyatanaṃ, gandhāyatanaṃ, rasāyatanaṃ, phoṭṭhabbāyatanaṃ, manāyatanaṃ, dhammāyatanaṃ, uppajjati; yassa vā pana dhammāyatanaṃ uppajjati, tassa cakkhāyatanaṃ uppajjatī’’ti evaṃ cakkhāyatanamūlakāni ekādasa. ‘‘Yassa sotāyatanaṃ uppajjati, tassa ghānāyatanaṃ uppajjatī’’tiādinā nayena sotāyatanamūlakāni dasa; ghānāyatanamūlakāni nava, jivhāyatanamūlakāni aṭṭha; kāyāyatanamūlakāni satta; rūpāyatanamūlakāni cha; saddāyatanamūlakāni pañca; gandhāyatanamūlakāni cattāri; rasāyatanamūlakāni tīṇi; phoṭṭhabbāyatanamūlakāni dve; manāyatanamūlakaṃ ekanti aggahitaggahaṇena chasaṭṭhi yamakāni honti.</p>
<p>[03]Tattha cakkhāyatanamūlakesu ekādasasu ‘‘yassa cakkhāyatanaṃ uppajjati, tassa sotāyatanaṃ, ghānāyatanaṃ, rūpāyatanaṃ, manāyatanaṃ, dhammāyatanaṃ uppajjatī’’ti imāni pañceva vissajjitāni. Tesu paṭhamaṃ vissajjetabbaṃ tāva vissajjitaṃ. Dutiyaṃ kiñcāpi ^a^P0.0074^ea^ paṭhamena sadisavissajjanaṃ, cakkhusotāyatanānaṃ pavattiṭṭhāne pana ghānāyatanassa na ekantena pavattito ‘‘kathaṃ nu kho etaṃ vissajjetabba’’nti vimatinivāraṇatthaṃ vissajjitaṃ. Rūpāyatanamanāyatanadhammāyatanehi saddhiṃ tīṇi yamakāni asadisavissajjanattā vissajjitāni. Sesesu jivhāyatanakāyāyatanehi tāva saddhiṃ dve yamakāni purimehi dvīhi saddhiṃ sadisavissajjanāni. Saddāyatanassa paṭisandhikkhaṇe anuppattito tena saddhiṃ yamakassa vissajjanameva natthi. Gandharasaphoṭṭhabbāyatanehipi saddhiṃ tīṇi yamakāni purimehi dvīhi sadisavissajjanāneva hontīti tantiyā lahubhāvatthaṃ saṅkhittāni. Sotāyatanamūlakesu yaṃ labbhati ^a^V0.0307^ea^, taṃ purimehi sadisavissajjanamevāti ekampi pāḷiṃ nāruḷhaṃ. Ghānāyatanamūlakesu rūpāyatanena saddhiṃ ekaṃ, manāyatanadhammāyatanehi saddhiṃ dveti tīṇi yamakāni pāḷiṃ āruḷhāni. Sesāni ghānāyatanayamakena sadisavissajjanattā nāruḷhāni. Tathā jivhāyatanakāyāyatanamūlakāni. Rūpāyatanamūlakesu ^a^M0.0308^ea^ manāyatanadhammāyatanehi saddhiṃ dveyeva vissajjitāni. Gandharasaphoṭṭhabbehi pana saddhiṃ tīṇi rūpāyatanamanāyatanehi saddhiṃ sadisavissajjanāni. Yatheva hettha ‘‘sarūpakānaṃ acittakāna’’ntiādi vuttaṃ, tathā idhāpi ‘‘sarūpakānaṃ agandhakānaṃ, arasakānaṃ aphoṭṭhabbakāna’’nti yojanā veditabbā. Gandhādīni cettha āyatanabhūtāneva adhippetāni. Tasmā ‘‘sarūpakānaṃ sagandhāyatanāna’’nti āyatanavasenettha attho daṭṭhabbo.</p>
<p>[03]Saddāyatanamūlakāni atthābhāvato pāḷiṃ nāruḷhāneva. Gandharasaphoṭṭhabbamūlakāni cattāri tīṇi dve ca heṭṭhimehi sadisavissajjanattā pāḷiṃ nāruḷhāni. Manāyatanamūlakaṃ vissajjitamevāti evametāni paccuppannakāle puggalavārassa anulomanaye katipayayamakavissajjaneneva chasaṭṭhiyamakāni vissajjitāni nāma hontīti veditabbāni. Yathā ca puggalavāre, evaṃ okāsavārepi puggalokāsavārepi chasaṭṭhīti paccuppannakāle tīsu vāresu anulomanaye aṭṭhanavutisataṃ ^a^P0.0075^ea^ yamakāni honti. Yathā ca anulomanaye, evaṃ paṭilomanayepīti sabbānipi paccuppannakāle channavutādhikāni tīṇi yamakasatāni honti. Tesu dvānavutādhikāni satta pucchāsatāni, caturāsītādhikāni ca pannarasa atthasatāni hontīti veditabbāni. Evaṃ sesesupi pañcasu kālabhedesūti sabbānipi chasattatādhikāni tevīsati yamakasatāni. Tato diguṇā pucchā, tato diguṇā atthāti idamettha uppādavāre pāḷivavatthānaṃ. Nirodhavārauppādanirodhavāresupi eseva nayoti. Sabbasmimpi pavattivāre aṭṭhavīsāni ekasattati yamakasatāni. Tato diguṇā pucchā, tato diguṇā atthā veditabbā. Pāḷi pana manāyatanaṃ dhammāyatanañca ekasadisaṃ, nānaṃ natthi. Upari pana ‘‘vārasaṅkhepo hotī’’tiādīni vatvā tattha tattha saṅkhittā. Tasmā yaṃ tattha tattha saṅkhittaṃ, taṃ sabbaṃ asammuyhantehi sallakkhetabbaṃ.</p>
<p>[03]Atthavinicchaye panettha idaṃ nayamukhaṃ. ^b^Sacakkhukānaṃ asotakāna^eb^nti apāye jātibadhiraopapātikaṃ sandhāya vuttaṃ. So hi sacakkhuko asotako hutvā upapajjati. Yathāha ^a^V0.0308^ea^ – ‘‘kāmadhātuyā upapattikkhaṇe kassaci aparāni dasāyatanāni pātubhavanti. Opapātikānaṃ petānaṃ ^a^M0.0309^ea^, opapātikānaṃ asurānaṃ, opapātikānaṃ tiracchānagatānaṃ, opapātikānaṃ nerayikānaṃ; jaccabadhirānaṃ upapattikkhaṇe dasāyatanāni pātubhavanti, cakkhāyatanaṃ rūpaghānagandhajivhārasakāyaphoṭṭhabbāyatanaṃ manāyatanaṃ dhammāyatana’’nti. ^b^Sacakkhukānaṃ sasotakāna^eb^nti sugatiduggatīsu paripuṇṇāyatane ca opapātike rūpībrahmāno ca sandhāya vuttaṃ. Te hi sacakkhukā sasotakā hutvā upapajjanti. Yathāha – ‘‘kāmadhātuyā upapattikkhaṇe kassaci ekādasāyatanāni pātubhavanti; kāmāvacarānaṃ devānaṃ, paṭhamakappikānaṃ manussānaṃ, opapātikānaṃ petānaṃ, opapātikānaṃ asurānaṃ, opapātikānaṃ tiracchānagatānaṃ, opapātikānaṃ nerayikānaṃ, paripuṇṇāyatanānaṃ. Rūpadhātuyā upapattikkhaṇe pañcāyatanāni pātubhavanti, cakkhāyatanaṃ rūpasotamanāyatanaṃ dhammāyatana’’nti.</p>
<p>[03]^b^Aghānakāna^eb^nti brahmapārisajjādayo sandhāya vuttaṃ. Te hi sacakkhukā aghānakā hutvā upapajjanti. Kāmadhātuyaṃ ^a^P0.0076^ea^ pana aghānako opapātiko natthi. Yadi bhaveyya ‘‘kassaci aṭṭhāyatanāni pātubhavantī’’ti vedayya. Yo gabbhaseyyako pana aghānako siyā, so ‘‘sacakkhukāna’’nti vacanato idha anadhippeto. ^b^Sacakkhukānaṃ saghānakāna^eb^nti jaccabadhirampi paripuṇṇāyatanampi opapātikaṃ sandhāya vuttaṃ. ^b^Saghānakānaṃ acakkhukāna^eb^nti jaccandhampi jaccabadhirampi opapātikaṃ sandhāya vuttameva. ^b^Saghānakānaṃ sacakkhukāna^eb^nti paripuṇṇāyatanameva opapātikaṃ sandhāya vuttaṃ.</p>
<p>[03]^b^Sarūpakānaṃ acakkhukāna^eb^nti ettha jaccandhajaccabadhiraopapātikesu aññataropi gabbhaseyyakopi labbhatiyeva. ^b^Sacittakānaṃ acakkhukāna^eb^nti ettha heṭṭhā vuttehi jaccandhādīhi tīhi saddhiṃ arūpinopi labbhanti. ^b^Acakkhukāna^eb^nti ettha purimapade vuttehi catūhi saddhiṃ asaññasattāpi labbhanti. ^b^Sarūpakānaṃ aghānakāna^eb^nti ettha gabbhaseyyakā ca asaññasattā ca sesarūpībrahmāno ca labbhanti. ^b^Sacittakānaṃ aghānakāna^eb^nti ettha gabbhaseyyakā ca rūpārūpabrahmāno ca labbhanti. ^b^Acittakānaṃ arūpakāna^eb^ntipadesu pana ekavokāracatuvokārasattāva labbhantīti iminā nayena sabbesu puggalavāresu puggalavibhāgo veditabbo.</p>
<p>[03]^b^22-254^eb^^b^.^eb^ Okāsavāre ^b^yattha cakkhāyatana^eb^nti rūpībrahmalokaṃ pucchati. Teneva ^b^āmantā^eb^ti vuttaṃ ^a^V0.0309^ea^. Tasmiñhi tale niyamato tāni āyatanāni ^a^M0.0310^ea^ paṭisandhiyaṃ uppajjanti. Idamettha nayamukhaṃ. Iminā nayamukhena sakalepi pavattivāre attho veditabbo. Pariññāvāro khandhayamake vuttanayoyevāti.</p>
<p>[06]Pavattivāravaṇṇanā.</p>
<p>[06]Āyatanayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>4. Dhātuyamakaṃ</h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]^b^1-19^eb^^b^.^eb^ Idāni teyeva mūlayamake desite kusalādidhamme dhātuvasena saṅgaṇhitvā āyatanayamakānantaraṃ desitassa dhātuyamakassa vaṇṇanā hoti. Tattha āyatanayamake vuttanayeneva pāḷivavatthānaṃ vetidabbaṃ. Idhāpi ^a^P0.0077^ea^ hi paṇṇattivārādayo tayo mahāvārā, avasesā antaravārā ca saddhiṃ kālappabhedādīhi āyatanayamake āgatasadisāyeva. Idhāpi ca yamakapucchāsukhatthaṃ paṭipāṭiyā ajjhattikabāhirā rūpadhātuyova vatvā viññāṇadhātuyo vuttā. Dhātūnaṃ pana bahuttā idha āyatanayamakato bahutarāni yamakāni, yamakadiguṇā pucchā, pucchādiguṇā ca atthā honti. Tattha cakkhudhātumūlakādīsu yamakesu labbhamānānaṃ yamakānaṃ atthavinicchayo āyatanayamake vuttanayeneva veditabbo. Taṃsadisāyeva hettha atthagati, teneva ca kāraṇena pāḷipi saṅkhittā. Pariññāvāro pākatikoyevāti.</p>
<p>[06]Dhātuyamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>5. Saccayamakaṃ</h0n>
<h1>
<h1n> </h1n>
<h2>
<h2n>1. Paṇṇattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1-9^eb^^b^.^eb^ Idāni ^a^V0.0310^ea^ teyeva mūlayamake desite kusalādidhamme saccavasena saṅgaṇhitvā dhātuyamakānantaraṃ desitassa saccayamakassa vaṇṇanā hoti. Tatthāpi heṭṭhā vuttanayeneva paṇṇattivārādayo tayo mahāvārā ^a^M0.0311^ea^ antaravārādayo ca avasesappabhedā veditabbā. Paṇṇattivāre panettha catunnaṃ saccānaṃ vasena padasodhanavāro, padasodhanamūlacakkavāro, suddhasaccavāro, suddhasaccamūlacakkavāroti imesu catūsu vāresu yamakagaṇanā veditabbā.</p>
<p>[03]^b^10-26^eb^^b^.^eb^ Paṇṇattivāraniddese pana ^b^avasesaṃ dukkhasacca^eb^nti dukkhavedanāya ceva taṇhāya ca vinimuttā tebhūmakadhammā veditabbā. ^b^Avaseso samudayo^eb^ti saccavibhaṅge niddiṭṭhakāmāvacarakusalādibhedo dukkhasaccassa paccayo. ^b^Avaseso nirodho^eb^ti tadaṅgavikkhambhanasamucchedapaṭipassaddhinirodho ceva khaṇabhaṅganirodho ca. ^b^Avaseso maggo^eb^ti ‘‘tasmiṃ kho pana samaye pañcaṅgiko maggo hoti, aṭṭhaṅgiko maggo, micchāmaggo, jaṅghamaggo, sakaṭamaggo’’ti evamādiko.</p>
<p>[06]Paṇṇattivāravaṇṇanā.</p>
</h4>
</h3>
</h2>
<h2>
<h2n>2. Pavattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^27-164^eb^^b^.^eb^ Pavattivāre ^a^P0.0078^ea^ panettha paccuppannakāle puggalavārassa anulomanaye ‘‘yassa dukkhasaccaṃ uppajjati, tassa samudayasaccaṃ uppajjati; yassa vā pana samudayasaccaṃ uppajjati, tassa dukkhasaccaṃ uppajjatī’’ti dukkhasaccamūlakehi tīhi, samudayasaccamūlakehi dvīhi, nirodhasaccamūlakena ekenāti labbhamānañca alabbhamānañca gahetvā pāḷivasena chahi yamakehi ^a^V0.0311^ea^ bhavitabbaṃ. Tesu yasmā nirodhassa neva uppādo, na nirodho yujjati, tasmā dukkhasaccamūlakāni samudayasaccamaggasaccehi saddhiṃ dve, samudayasaccamūlakaṃ maggasaccena saddhiṃ ekanti tīṇi yamakāni āgatāni. Tassa paṭilomanayepi okāsavārādīsupi eseva nayo. Evamettha sabbavāresu tiṇṇaṃ tiṇṇaṃ yamakānaṃ vasena yamakagaṇanā veditabbā. Atthavinicchaye panettha idaṃ lakkhaṇaṃ – imassa hi saccayamakassa pavattivāre nirodhasaccaṃ tāva na labbhateva. Sesesu pana tīsu samudayasaccamaggasaccāni ekantena pavattiyaṃyeva labbhanti. Dukkhasaccaṃ cutipaṭisandhīsupi pavattepi labbhati. Paccuppannādayo pana tayo kālā cutipaṭisandhīnampi pavattiyāpi vasena labbhanti. Evamettha yaṃ yaṃ labbhati, tassa tassa vasena atthavinicchayo veditabbo.</p>
<p>[03]Tatridaṃ ^a^M0.0312^ea^ nayamukhaṃ – ^b^sabbesaṃ upapajjantāna^eb^nti antamaso suddhāvāsānampi. Tepi hi dukkhasacceneva upapajjanti. ^b^Taṇhāvippayuttacittassā^eb^ti idaṃ dukkhasaccasamudayasaccesu ekakoṭṭhāsassa uppattidassanatthaṃ vuttaṃ. Tasmā pañcavokāravaseneva gahetabbaṃ. Catuvokāre pana taṇhāvippayuttassa phalasamāpatticittassa uppādakkhaṇe ekampi saccaṃ nuppajjati. Idaṃ idha na gahetabbaṃ. ^b^Tesaṃ dukkhasaccañcā^eb^ti tasmiñhi khaṇe taṇhaṃ ṭhapetvā sesaṃ dukkhasaccaṃ nāma hotīti sandhāyetaṃ vuttaṃ. Maggassa uppādakkhaṇepi eseva nayo. Tattha pana rūpameva dukkhasaccaṃ nāma. Sesā maggasampayuttakā dhammā saccavinimuttā. Teneva kāraṇena ^a^P0.0079^ea^ ‘‘arūpe maggassa uppādakkhaṇe tesaṃ maggasaccaṃ uppajjati, no ca tesaṃ dukkhasaccaṃ uppajjatī’’ti vuttaṃ. ^b^Sabbesaṃ upapajjantānaṃ pavatte taṇhāvippayuttacittassa uppādakkhaṇe tesaṃ tatthā^eb^ti tesaṃ tasmiṃ upapattikkhaṇe taṇhāvippayuttacittuppattikkhaṇe cāti evamettha khaṇavasena okāso veditabbo. Aññesupi evarūpesu eseva nayo. ^b^Anabhisametāvīna^eb^nti catusaccapaṭivedhasaṅkhātaṃ abhisamayaṃ appattasattānaṃ. ^b^Abhisametāvīna^eb^nti abhisamitasaccānanti. Iminā nayamukhena sabbattha atthavinicchayo veditabbo.</p>
<p>[06]Pavattivāravaṇṇanā.</p>
</h4>
</h3>
</h2>
<h2>
<h2n>3. Pariññāvāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^165-170^eb^^b^.^eb^ Pariññāvāre ^a^V0.0312^ea^ pana ñātapariññā, tīraṇapariññā, pahānapariññāti tissopettha pariññāyo labbhanti. Yasmā ca lokuttaradhammesu pariññā nāma natthi; tasmā idha dve saccāni gahitāni. Tattha ^b^dukkhasaccaṃ parijānātī^eb^ti ñātatīraṇapariññāvaseneva vuttaṃ. ^b^Samudayasaccaṃ pajahatī^eb^ti ñātapahānapariññāvasena. Iti imāsaṃ pariññānaṃ vasena sabbapadesu attho veditabboti.</p>
<p>[06]Pariññāvāravaṇṇanā.</p>
<p>[06]Saccayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>6. Saṅkhārayamakaṃ</h0n>
<h1>
<h1n> </h1n>
<h2>
<h2n>1. Paṇṇattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1^eb^^b^.^eb^ Idāni ^a^M0.0313^ea^ tesaññeva mūlayamake desitānaṃ kusalādidhammānaṃ labbhamānavasena ekadesaṃ saṅgaṇhitvā saccayamakānantaraṃ desitassa saṅkhārayamakassa vaṇṇanā hoti. Tatthāpi heṭṭhā vuttanayeneva paṇṇattivārādayo tayo mahāvārā, antaravārādayo ca avasesapabhedā veditabbā. Ayaṃ panettha viseso – paṇṇattivāre tāva yathā heṭṭhā khandhādayo dhamme uddisitvā ‘‘rūpaṃ rūpakkhandho; cakkhu cakkhāyatanaṃ; cakkhu cakkhudhātu; dukkhaṃ dukkhasacca’’nti padasodhanavāro āraddho. Tathā anārabhitvā ‘‘assāsapassāsā kāyasaṅkhāro’’ti paṭhamaṃ tayopi saṅkhārā vibhajitvā dassitā.</p>
<p>[03]Tattha ^a^P0.0080^ea^ kāyassa saṅkhāro ^b^kāyasaṅkhāro^eb^. ‘‘Assāsapassāsā kāyikā, ete dhammā kāyappaṭibaddhā’’ti (ma. ni. 1.463; saṃ. ni. 4.348 atthato samānaṃ) hi vacanato kāraṇabhūtassa karajakāyassa phalabhūto eva saṅkhāroti kāyasaṅkhāro. Aparo nayo – saṅkhariyatīti saṅkhāro. Kena saṅkhariyatīti? Kāyena. Ayañhi vāto viya bhastāya karajakāyena ^a^V0.0313^ea^ saṅkhariyatīti. Evampi kāyassa saṅkhāroti kāyasaṅkhāro. Kāyena kato assāsapassāsavātoti attho. ‘‘Pubbeva kho, āvuso visākha, vitakketvā vicāretvā pacchā vācaṃ bhindati, tasmā vitakkavicārā vacīsaṅkhāro’’ti (ma. ni. 1.463; saṃ. ni. 4.348) vacanato pana saṅkharotīti saṅkhāro. Kiṃ saṅkharoti? Vaciṃ. Vaciyā saṅkhāroti ^b^vacīsaṅkhāro^eb^. Vacībhedasamuṭṭhāpakassa vitakkavicāradvayassetaṃ nāmaṃ. ‘‘Saññā ca vedanā ca cetasikā ete dhammā cittapaṭibaddhā’’ti (ma. ni. 1.463; saṃ. ni. 4.348) vacanatoyeva pana tatiyapadepi saṅkhariyatīti saṅkhāro. Kena saṅkhariyati? Cittena. Karaṇatthe sāmivacanaṃ katvā cittassa saṅkhāroti ^b^cittasaṅkhāro^eb^. Sabbesampi cittasamuṭṭhānānaṃ cetasikadhammānametaṃ adhivacanaṃ. Vitakkavicārānaṃ pana vacīsaṅkhārabhāvena visuṃ gahitattā ‘‘ṭhapetvā vitakkavicāre’’ti vuttaṃ.</p>
<p>[03]^b^2-7^eb^^b^.^eb^ Idāni ^a^M0.0314^ea^^b^kāyo kāyasaṅkhāro^eb^ti padasodhanavāro āraddho. Tassa anulomanaye tīṇi, paṭilomanaye tīṇīti cha yamakāni. Padasodhanamūlacakkavāre ekekasaṅkhāramūlakāni dve dve katvā anulomanaye cha, paṭilomanaye chāti dvādasa yamakāni. Suddhasaṅkhāravāre pana yathā suddhakhandhavārādīsu ‘‘rūpaṃ khandho, khandhā rūpaṃ; cakkhu āyatanaṃ, āyatanā cakkhū’’tiādinā nayena yamakāni vuttāni. Evaṃ ‘‘kāyo saṅkhāro, saṅkhārā kāyo’’ti avatvā ‘‘kāyasaṅkhāro vacīsaṅkhāro, vacīsaṅkhāro kāyasaṅkhāro’’tiādinā nayena kāyasaṅkhāramūlakāni dve, vacīsaṅkhāramūlakaṃ ekanti anulome tīṇi, paṭilome tīṇīti sabbānipi suddhikavāre cha yamakāni vuttāni. Kiṃ kāraṇā? Suddhikaekekapadavasena atthābhāvato. Yathā hi khandhayamakādīsu rūpādivisiṭṭhānaṃ khandhānaṃ cakkhādivisiṭṭhānañca āyatanādīnaṃ adhippetattā ‘‘rūpaṃ khandho ^a^P0.0081^ea^, khandhā rūpaṃ, cakkhu āyatanaṃ, āyatanā cakkhū’’ti suddhikaekekapadavasena attho atthi. Evamidha ‘‘kāyo saṅkhāro, saṅkhārā kāyo’’ti natthi. Kāyasaṅkhāroti pana dvīhipi padehi ekova attho labbhati. Assāso vā passāso vāti suddhikaekekapadavasena atthābhāvato ‘‘kāyo saṅkhāro, saṅkhārā kāyo’’ti na vuttaṃ. ‘‘Kāyo kāyasaṅkhāro’’tiādi pana vattabbaṃ siyā. Tampi kāyavacīcittapadehi idha adhippetānaṃ saṅkhārānaṃ aggahitattā na yujjati. Suddhasaṅkhāravāro hesa. Padasodhane pana vināpi atthena vacanaṃ yujjatīti tattha so nayo gahitova. Idha pana kāyasaṅkhārassa vacīsaṅkhārādīhi, vacīsaṅkhārassa ca cittasaṅkhārādīhi, cittasaṅkhārassa ca kāyasaṅkhārādīhi, aññattā ‘‘kāyasaṅkhāro vacīsaṅkhāro, vacīsaṅkhāro, kāyasaṅkhāro’’ti ^a^V0.0314^ea^ ekekasaṅkhāramūlakāni dve dve katvā cha yamakāni yujjanti. Tesu aggahitaggahaṇena tīṇeva labbhanti. Tasmā tāneva dassetuṃ anulomanaye tīṇi, paṭilomanaye tīṇīti cha yamakāni vuttāni. Suddhasaṅkhāramūlacakkavāro panettha na gahitoti. Evaṃ paṇṇattivārassa uddesavāro veditabbo.</p>
<p>[03]^b^8-18^eb^^b^.^eb^ Niddesavāre panassa anulome tāva yasmā na kāyādayova kāyasaṅkhārādīnaṃ nāmaṃ, tasmā ^b^no^eb^ti paṭisedho kato. Paṭilome ^b^na kāyo na kāyasaṅkhāro^eb^ti yo na kāyo so kāyasaṅkhāropi na hotīti pucchati. ^b^Kāyasaṅkhāro na kāyo kāyasaṅkhāro^eb^ti ^a^M0.0315^ea^ kāyasaṅkhāro kāyo na hoti, kāyasaṅkhāroyeva panesoti attho. ^b^Avasesa^eb^nti na kevalaṃ sesasaṅkhāradvayameva. Kāyasaṅkhāravinimuttaṃ pana sesaṃ sabbampi saṅkhatāsaṅkhatapaṇṇattibhedaṃ dhammajātaṃ neva kāyo, na kāyasaṅkhāroti iminā upāyena sabbavissajjanesu attho veditabboti.</p>
<p>[06]Paṇṇattivāravaṇṇanā.</p>
</h4>
</h3>
</h2>
<h2>
<h2n>2. Pavattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^19^eb^^b^.^eb^ Pavattivāre panettha paccuppannakāle puggalavārassa anulomanaye ‘‘yassa kāyasaṅkhāro uppajjati, tassa vacīsaṅkhāro uppajjatī’’ti kāyasaṅkhāramūlakāni dve, vacīsaṅkhāramūlakaṃ ^a^P0.0082^ea^ ekanti tīṇeva yamakāni labbhanti; tāni gahitāneva. Tassa paṭilomanayepi okāsavārādīsupi eseva nayo. Evamettha sabbavāresu tiṇṇaṃ tiṇṇaṃ yamakānaṃ vasena yamakagaṇanā veditabbā.</p>
<p>[03]Atthavinicchaye panettha idaṃ lakkhaṇaṃ – imasmiñhi saṅkhārayamake ‘‘assāsapassāsānaṃ uppādakkhaṇe vitakkavicārānaṃ uppādakkhaṇe’’tiādivacanato paccuppannādikālabhedo pavattivasenāpi gahetabbo, na cutipaṭisandhivaseneva. ‘‘Dutiyajjhāne tatiyajjhāne tattha kāyasaṅkhāro ^a^V0.0315^ea^ uppajjatī’’tiādivacanato ca jhānampi okāsavasena gahitanti veditabbaṃ. Evamettha yaṃ yaṃ labbhati, tassa tassa vasena atthavinicchayo veditabbo.</p>
<p>[03]Tatridaṃ nayamukhaṃ – ^b^vinā vitakkavicārehī^eb^ti dutiyatatiyajjhānavasena vuttaṃ. ^b^Tesa^eb^nti tesaṃ dutiyatatiyajjhānasamaṅgīnaṃ. ^b^Kāmāvacarāna^eb^nti kāmāvacare uppannasattānaṃ. Rūpāvacaradevānaṃ pana assāsapassāsā natthi. Arūpāvacarānaṃ rūpameva natthi. ^b^Vinā assāsapassāsehī^eb^ti rūpārūpabhavesu nibbattasattānaṃ vitakkavicāruppattiṃ sandhāya vuttaṃ.</p>
<p>[03]^b^21^eb^^b^.^eb^^b^Paṭhamajjhāne kāmāvacare^eb^ti kāmāvacarabhūmiyaṃ uppanne paṭhamajjhāne. Aṅgamattavasena cettha paṭhamajjhānaṃ gahetabbaṃ, na appanāvaseneva. Anappanāpattepi hi savitakkasavicāracitte idaṃ saṅkhāradvayaṃ uppajjateva.</p>
<p>[03]^b^24^eb^^b^.^eb^^b^Cittassa^eb^^a^M0.0316^ea^^b^bhaṅgakkhaṇe^eb^ti idaṃ kāyasaṅkhārassa ekantacittasamuṭṭhānattā vuttaṃ. Uppajjamānameva hi cittaṃ rūpaṃ vā arūpaṃ vā samuṭṭhāpeti, na bhijjamānaṃ.</p>
<p>[03]^b^37^eb^^b^.^eb^^b^Suddhāvāsānaṃ dutiye citte vattamāne^eb^ti paṭisandhito dutiye bhavaṅgacitte. Kāmañcetaṃ paṭisandhicittepi vattamāne tesaṃ tattha nuppajjittheva. Yāva pana abbokiṇṇaṃ vipākacittaṃ vattati, tāva nuppajjittheva nāmāti dassanatthametaṃ vuttaṃ. Yassa vā jhānassa vipākacittena te nibbattā, taṃ satasopi sahassasopi uppajjamānaṃ paṭhamacittameva. Vipākacittena pana visadisaṃ bhavanikantiyā āvajjanacittaṃ dutiyacittaṃ nāma. Taṃ sandhāyetaṃ vuttanti veditabbaṃ.</p>
<p>[03]^b^44^eb^^b^.^eb^^b^Pacchimacittasamaṅgīna^eb^nti ^a^P0.0083^ea^ sabbapacchimena appaṭisandhikacittena samaṅgībhūtānaṃ khīṇāsavānaṃ. ^b^Avitakkaavicāraṃ pacchimacitta^eb^nti rūpāvacarānaṃ dutiyajjhānikādicuticittavasena, arūpāvacarānañca catutthajjhānikacuticittavasenetaṃ vuttaṃ. ^b^Tesa^eb^nti tesaṃ pacchimacittasamaṅgīādīnaṃ.</p>
<p>[03]^b^79^eb^^b^.^eb^^b^Yassa kāyasaṅkhāro nirujjhati, tassa cittasaṅkhāro nirujjhatī^eb^ti ettha niyamato kāyasaṅkhārassa cittasaṅkhārena saddhiṃ ekakkhaṇe nirujjhanato āmantāti paṭivacanaṃ dinnaṃ. Na cittasaṅkhārassa ^a^V0.0316^ea^ kāyasaṅkhārena saddhiṃ. Kiṃ kāraṇā? Cittasaṅkhāro hi kāyasaṅkhārena vināpi uppajjati ca nirujjhati ca. Kāyasaṅkhāro pana cittasamuṭṭhāno assāsapassāsavāto. Cittasamuṭṭhānarūpañca cittassa uppādakkhaṇe uppajjitvā yāva aññāni soḷasacittāni uppajjanti, tāva tiṭṭhati. Tesaṃ soḷasannaṃ sabbapacchimena saddhiṃ nirujjhatīti yena cittena saddhiṃ uppajjati, tato paṭṭhāya sattarasamena saddhiṃ nirujjhati. Na kassaci cittassa uppādakkhaṇe vā ṭhitikkhaṇe vā nirujjhati, nāpi ṭhitikkhaṇe vā bhaṅgakkhaṇe vā uppajjati. Esā cittasamuṭṭhānarūpassa dhammatāti niyamato cittasaṅkhārena saddhiṃ ekakkhaṇe nirujjhanato āmantāti vuttaṃ. Yaṃ pana vibhaṅgappakaraṇassa sīhaḷaṭṭhakathāyaṃ ‘‘cittasamuṭṭhānaṃ rūpaṃ sattarasamassa cittassa uppādakkhaṇe nirujjhatī’’ti vuttaṃ, taṃ imāya pāḷiyā virūjjhati. Aṭṭhakathāto ca pāḷiyeva balavatarāti pāḷiyaṃ vuttameva pamāṇaṃ.</p>
<p>[03]^b^128^eb^^b^.^eb^^b^Yassa kāyasaṅkhāro uppajjati, tassa vacīsaṅkhāro nirujjhatī^eb^ti ettha yasmā kāyasaṅkhāro cittassa uppādakkhaṇe uppajjati, na ca tasmiṃ khaṇe ^a^M0.0317^ea^ vitakkavicārā nirujjhanti, tasmā noti paṭisedho katoti. Iminā nayamukhena sabbattha atthavinicchayo veditabbo. Pariññāvāro pākatikoyevāti.</p>
<p>[06]Pavattivāravaṇṇanā.</p>
<p>[06]Saṅkhārayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>7. Anusayayamakaṃ</h0n>
<h1>
<h1n> </h1n>
<h2>
<h2n>Paricchedaparicchinnuddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1^eb^^b^.^eb^ Idāni ^a^P0.0084^ea^ tesaññeva mūlayamake desitānaṃ kusalādidhammānaṃ labbhamānavasena ekadesaṃ saṅgaṇhitvā saṅkhārayamakānantaraṃ desitassa anusayayamakassa atthavaṇṇanā hoti. Tattha pāḷivavatthānaṃ tāva veditabbaṃ – imasmiñhi anusayayamake khandhayamakādīsu viya desanaṃ akatvā ^a^V0.0317^ea^ aññena nayena pāḷidesanā katā. Kathaṃ? Paṭhamaṃ tāva paricchedato, uddesato, uppattiṭṭhānatoti tīhākārehi anusaye gahāpetuṃ paricchedavāro, paricchinnuddesavāro, uppattiṭṭhānavāroti, tayo vārā desitā. Tato sattannaṃ mahāvārānaṃ vasena anusaye yojetvā yamakadesanā katā. Tattha^b^ sattānusayāti^eb^ ayaṃ ‘‘satteva, na tato uddhaṃ, na heṭṭhā’’ti gaṇanaparicchedena paricchinditvā anusayānaṃ desitattā paricchedavāro nāma. ^b^Kāmarāgānusayo…pe… avijjānusayo^eb^ti ayaṃ paricchedavārena paricchinnānaṃ nāmamattaṃ uddisitvā ‘‘ime nāma te’’ti desitattā paricchinnuddesavāro nāma. ^b^Kattha kāmarāgānusayo anuseti…pe… ettha avijjānusayo anusetī^eb^ti ayaṃ ‘‘imesu nāma ṭhānesu ime anusayā anusenti’’ti evaṃ tesaṃyeva uppattiṭṭhānassa desitattā uppattiṭṭhānavāro nāma.</p>
<p>[03]Yesaṃ pana sattannaṃ mahāvārānaṃ vasena anusaye yojetvā yamakadesanā katā, tesaṃ imāni nāmāni – anusayavāro, sānusayavāro, pajahanavāro, pariññāvāro, pahīnavāro, uppajjanavāro dhātuvāroti. Tesu paṭhamo anusayavāro. So anulomapaṭilomanayavasena duvidho hoti.</p>
<p>[03]Tattha ^a^M0.0318^ea^ anulomanaye ‘‘yassa anuseti, yattha anuseti, yassa yattha anusetī’’ti puggalokāsatadubhayavasena tayo antaravārā honti. Tesu paṭhame puggalavāre ‘‘yassa kāmarāgānusayo anuseti, tassa paṭighānusayo anuseti; yassa vā pana paṭighānusayo anuseti, tassa kāmarāgānusayo anuseti; yassa kāmarāgānusayo anuseti, tassa mānānusayo, diṭṭhānusayo, vicikicchānusayo, bhavarāgānusayo, avijjānusayo anuseti. Yassa vā pana avijjānusayo anuseti, tassa kāmarāgānusayo ^a^P0.0085^ea^ anusetī’’ti kāmarāgānusayamūlakāni cha yamakāni. Puna agahitaggahaṇavasena paṭighānusayamūlakāni pañca, mānānusayamūlakāni cattāri, diṭṭhānusayamūlakāni tīṇi, vicikicchānusayamūlakāni dve, bhavarāgānusayamūlakaṃ ekanti evaṃ sabbānipi ekamūlakāni ekavīsati. Puna ‘‘yassa kāmarāgānusayo ca paṭighānusayo ca anusentī’’ti evaṃ āgatāni dukamūlakāni pañca, tikamūlakāni cattāri, catukkamūlakāni tīṇi, pañcakamūlakāni dve, chakkamūlakaṃ ekanti aparānipi pannarasa honti. Tāni purimehi ekavīsatiyā saddhiṃ chattiṃsāti puggalavāre chattiṃsa yamakāni. Tathā okāsavāre, tathā puggalokāsavāreti sabbānipi anulomanaye aṭṭhasataṃ yamakāni. Tathā paṭilomanayeti anusayavāre soḷasādhikāni dve yamakasatāni, tato diguṇā ^a^V0.0318^ea^ pucchā, tato diguṇā atthā ca veditabbā. Yathā cettha, evaṃ sānusayavāro, pajahanavāro, pariññāvāro, pahīnavāro, uppajjanavāroti imesampi pañcannaṃ vārānaṃ, ekekasmiṃ yamakagaṇanā; yamakadiguṇā pucchā, pucchādiguṇā ca atthā veditabbā. Ayaṃ panettha purimesu tīsu vāresu viseso. Okāsavāre ‘‘yattha tatthā’’ti avatvā ^b^yato tato^eb^ti nissakkavacanena desanā katā. Sesaṃ tādisameva.</p>
<p>[03]Yo panāyaṃ sabbapacchimo dhātuvāro nāma, so pucchāvāro, vissajjanāvāroti dvidhā ṭhito. Tassa pucchāvāre ^b^kāmadhātuyā cutassa kāmadhātuṃ upapajjantassā^eb^ti vatvā ‘‘kāmadhātuṃ vā pana upapajjantassa kāmadhātuyā cutassā’’ti na vuttaṃ. Kiṃ kāraṇā? Atthavisesābhāvato. Dvepi hi etā pucchā ekatthāyeva, tasmā ekekasmā yamakā ekekameva pucchaṃ pucchitvā sabbapucchāvasāne pucchānukkameneva ‘‘kāmadhātuyā ^a^M0.0319^ea^ cutassa kāmadhātuṃ upapajjantassa kassaci satta anusayā anusentī’’tiādinā nayena vissajjanaṃ kataṃ.</p>
<p>[03]Tattha ‘‘kāmadhātuyā cutassa kāmadhātuṃ upapajjantassa, rūpadhātuṃ, arūpadhātuṃ, nakāmadhātuṃ, narūpadhātuṃ naarūpadhātuṃ ^a^P0.0086^ea^, upapajjantassā’’ti cha suddhikapucchā; ‘‘nakāmadhātuṃ, naarūpadhātuṃ, narūpadhātuṃ; naarūpadhātuṃ, nakāmadhātuṃ, narūpadhātuṃ, upapajjantassā’’ti tisso missakā pucchā cāti kāmadhātumūlakā nava anulomapucchā honti. Tathā rūpadhātumūlakā nava, arūpadhātumūlakā navāti sattavīsati anulomapucchā honti. Tathā nakāmadhātunarūpadhātunaarūpadhātumūlakā sattavīsati paṭilomapucchā. Puna ‘‘nakāmadhātuyā, naarūpadhātuyā, narūpadhātuyā, naarūpadhātuyā, nakāmadhātuyā, naarūpadhātuyā’’ti sattavīsati dukamūlakā pucchāti sabbāpi sampiṇḍitā ekāsīti pucchā honti. Tāsaṃ vasenettha vissajjanaṃ katanti idaṃ dhātuvāre pāḷivavatthānaṃ. Evaṃ tāva sakalepi anusayayamake pāḷivavatthānametaṃ veditabbaṃ.</p>
<p>[03]Ādito paṭṭhāya panettha yaṃ yaṃ anuttānaṃ, tattha tattha ayaṃ vinicchayakathā – ^b^anusayā^eb^ti kenaṭṭhena anusayā? Anusayanaṭṭhena. Ko esa anusayanaṭṭho nāmāti? Appahīnaṭṭho. Ete hi appahīnaṭṭhena tassa tassa santāne anusenti nāma, tasmā anusayāti vuccanti. ^b^Anusentī^eb^ti anurūpaṃ kāraṇaṃ labhitvā uppajjantīti attho. Athāpi siyā – anusayanaṭṭho nāma appahīnākāro. Appahīnākāro ca uppajjatīti vattuṃ na yujjati, tasmā na anusayā uppajjantīti ^a^V0.0319^ea^. Tatridaṃ paṭivacanaṃ – appahīnākāro anusayo, anusayoti pana appahīnaṭṭhena thāmagatakileso vuccati. So cittasampayutto sārammaṇo sappaccayaṭṭhena sahetuko ekantākusalo atītopi hoti anāgatopi paccuppannopi, tasmā uppajjatīti vattuṃ yujjati.</p>
<p>[03]Tatridaṃ pamāṇaṃ – abhidhamme tāva kathāvatthusmiṃ (kathā. 554 ādayo) ‘‘anusayā abyākatā, anusayā ahetukā, anusayā cittavippayuttā’’ti sabbe vādā paṭisedhitā. Paṭisambhidāmagge (paṭi. ma. 3.21) ‘‘paccuppanne kilese pajahatī’’ti pucchaṃ katvā anusayānaṃ paccuppannabhāvassa atthitāya ‘‘thāmagatānusayaṃ pajahatī’’ti ^a^M0.0320^ea^ vuttaṃ. Dhammasaṅgahe pana mohassa padabhājane ‘‘avijjānusayo avijjāpariyuṭṭhānaṃ avijjālaṅgī moho akusalamūlaṃ, ayaṃ tasmiṃ samaye moho hotī’’ti ^a^P0.0087^ea^ (dha. sa. 390) akusalacittena saddhiṃ avijjānusayassa uppannabhāvo vutto. Imasmiṃyeva anusayayamake sattannaṃ mahāvārānaṃ aññatarasmiṃ uppajjanavāre ‘‘yassa kāmarāgānusayo uppajjati, tassa paṭighānusayo uppajjatī’’tiādi vuttaṃ. Tasmā ‘‘anusentīti anurūpaṃ kāraṇaṃ labhitvā uppajjantī’’ti yaṃ vuttaṃ, taṃ iminā tantippamāṇena suvuttanti veditabbaṃ. Yampi ‘‘cittasampayutto sārammaṇo’’tiādi vuttaṃ, tampi suvuttameva. Anusayo hi nāmesa parinipphanno cittasampayutto akusaladhammoti niṭṭhamettha gantabbaṃ. ^b^Kāmarāgānusayo^eb^tiādīsu kāmarāgo ca so appahīnaṭṭhena anusayo cāti kāmarāgānusayo. Sesapadesupi eseva nayo.</p>
<p>[06]Paricchedaparicchinnuddesavāravaṇṇanā.</p>
</h4>
</h3>
</h2>
<h2>
<h2n>Uppattiṭṭhānavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^2^eb^^b^.^eb^ Idāni tesaṃ uppattiṭṭhānaṃ pakāsetuṃ ^b^kattha kāmarāgānusayo anusetī^eb^tiādimāha. Tattha ^b^kāmadhātuyā dvīsu vedanāsū^eb^ti kāmāvacarabhūmiyaṃ sukhāya ca upekkhāya cāti dvīsu vedanāsu. ^b^Ettha kāmarāgānusayo anusetī^eb^ti imāsu dvīsu vedanāsu uppajjati. So panesa akusalavedanāsu sahajātavasena ārammaṇavasena cāti dvīhākārehi anuseti. Akusalāya sukhāya ^a^V0.0320^ea^ vedanāya ceva upekkhāya vedanāya ca sahajātopi hutvā uppajjati. Tā vedanā ārammaṇaṃ katvāpi uppajjatīti attho. Avasesā pana kāmāvacarakusalavipākakiriyavedanā ārammaṇameva katvā uppajjati. Kāmadhātuyā dvīsu vedanāsu anusayamāno cesa tāhi vedanāhi sampayuttesu saññāsaṅkhāraviññāṇesupi anusetiyeva. Na hi sakkā vedanāsu anusayamānena taṃsampayuttehi saññādīhi saddhiṃ asahajātena vā bhavituṃ, taṃsampayutte vā saññādayo ārammaṇaṃ akatvā uppajjituṃ. Evaṃ santepi ^a^M0.0321^ea^ pana yasmā imā dve vedanāva sātasantasukhattā assādaṭṭhena kāmarāgānusayassa uppattiyā sesasampayuttadhammesu padhānā, tasmā ‘‘dvīsu vedanāsu ettha kāmarāgānusayo anusetī’’ti vuttaṃ, oḷārikavasena hi bodhaneyye sukhaṃ bodhetunti.</p>
<p>[03]Nanu cesa ārammaṇavasena anusayamāno na kevalaṃ ^a^P0.0088^ea^ imāsu dvīsu vedanāsu ceva vedanāsampayuttadhammesu ca anuseti, iṭṭhesu pana rūpādīsupi anusetiyeva. Vuttampi cetaṃ vibhaṅgappakaraṇe (vibha. 816) ‘‘yaṃ loke piyarūpaṃ sātarūpaṃ, ettha sattānaṃ kāmarāgānusayo anusetī’’ti imasmimpi pakaraṇe anusayavārassa paṭilomanaye vuttaṃ. ‘‘Yattha kāmarāgānusayo nānuseti tattha diṭṭhānusayo nānusetīti dukkhāya vedanāya rūpadhātuyā arūpadhātuyā ettha kāmarāgānusayo nānuseti, no ca tattha diṭṭhānusayo nānuseti. Apariyāpanne ettha kāmarāgānusayo ca nānuseti, diṭṭhānusayo ca nānusetī’’ti. Ettha hi dukkhavedanāya ceva rūpadhātuādīsu ca nānusetīti vuttattā sasampayuttadhammaṃ dukkhavedanaṃ saokāse rūpārūpāvacaradhamme nava ca, lokuttaradhamme ṭhapetvā avasesesu rūpasaddagandharasaphoṭṭhabbesu anusetīti vuttaṃ hoti. Taṃ idha kasmā na vuttanti? Anoḷārikattā. Heṭṭhā vuttanayena hi vedanānaññeva oḷārikattā imesaṃ pana anoḷārikattā etesu rūpādīsu anusetīti na vuttaṃ, atthato pana labbhati. Tasmā etesupi kāmarāgānusayo anusetiyevāti veditabbo. Na hi satthā sabbaṃ sabbattha katheti. Bodhaneyyasattānaṃ pana vasena katthaci yaṃ labbhati, taṃ sabbaṃ katheti, katthaci na katheti. Tathā hi anena katthaci diṭṭhānusayo anusetīti pucchitvā ‘‘sabbasakkāyapariyāpannesu dhammesu ettha diṭṭhānusayo anusetī’’ti yaṃ labbhati taṃ sabbaṃ kathitaṃ. Aparasmiṃ ṭhāne vissajjantena ‘‘rūpadhātuyā arūpadhātuyā ettha vicikicchānusayo ca mānānusayo ca diṭṭhānusayo ca anusenti, kāmadhātuyā dvīsu vedanāsu ettha vicikicchānusayo ca kāmarāgānusayo ca mānānusayo ca diṭṭhānusayo ca anusenti, dukkhāya ^a^V0.0321^ea^ vedanāya ettha vicikicchānusayo ca paṭighānusayo ca diṭṭhānusayo ca avijjānusayo ^a^M0.0322^ea^ ca anusentī’’ti yaṃ labbhati taṃ sabbaṃ akathetvā rūpadhātuarūpadhātūhi saddhiṃ tisso vedanāva kathitā. Vedanāsampayuttā pana arūpadhammā, sabbañca rūpaṃ na ^a^P0.0089^ea^ kathitaṃ. Kiñcāpi na kathitaṃ, diṭṭhānusayo panettha anusetiyeva. Evameva kiñcāpi idha rūpādiiṭṭhārammaṇaṃ na kathitaṃ, kāmarāgānusayo panettha anusetiyevāti. Evaṃ tāva kāmarāgānusayassa anusayanaṭṭhānaṃ veditabbaṃ.</p>
<p>[03]Paṭighānusayassa pana ‘‘dukkhāya vedanāyā’’ti vacanato dve domanassavedanā kāyaviññāṇasampayuttā dukkhavedanāti tisso vedanā anusayanaṭṭhānaṃ. So panesa domanassavedanāsu sahajātavasena ārammaṇavasena cāti dvīhākārehi anuseti. Avasesadukkhavedanāya pana ārammaṇavaseneva anuseti. Tāsu vedanāsu anusayamāno cesa tāhi sampayuttesu saññākkhandhādīsupi anusetiyeva. Yāya hi vedanāya esa sahajāto, taṃsampayuttehi saññādīhipi sahajātova. Yā ca vedanā ārammaṇaṃ karoti, tāhi sampayutte saññādayopi karotiyeva. Evaṃ santepi pana yasmā dukkhavedanāva asātadukkhavedayitattā nirassādaṭṭhena paṭighānusayassa uppattiyā sesasampayuttadhammesu adhikā; tasmā ‘‘dukkhāya vedanāya ettha paṭighānusayo anusetī’’ti vuttaṃ, oḷārikavasena hi bodhaneyye sukhaṃ bodhetunti.</p>
<p>[03]Nanu cesa ārammaṇavasena anusayamāno na kevalaṃ dukkhavedanāya ceva taṃsampayuttadhammesu ca anuseti, aniṭṭhesu pana rūpādīsupi anusetiyeva? Vuttampi cetaṃ vibhaṅgappakaraṇe (vibha. 816) ‘‘yaṃ loke appiyarūpaṃ asātarūpaṃ, ettha sattānaṃ paṭighānusayo anusetī’’ti imasmimpi pakaraṇe anusayavārassa paṭilomanaye vuttaṃ – ‘‘kāmadhātuyā dvīsu vedanāsu ettha paṭighānusayo nānuseti, no ca tattha kāmarāgānusayo nānuseti. Rūpadhātuyā arūpadhātuyā apariyāpanne ettha paṭighānusayo ca nānuseti, kāmarāgānusayo ca nānusetī’’ti. Ettha hi dvīsu kāmāvacaravedanāsu ceva rūpadhātuādīsu ca nānusetīti vuttattā sasampayuttadhammā dve vedanā saokāse rūpārūpāvacaradhamme nava ca, lokuttaradhamme ṭhapetvā ^a^P0.0090^ea^ avasesesu rūpādīsu anusetīti vuttaṃ hoti ^a^M0.0323^ea^. Taṃ idha kasmā na vuttanti? Anoḷārikattā. Heṭṭhā vuttanayena hi dukkhavedanāya eva oḷārikattā imesaṃ pana anoḷārikattā etesu rūpādīsu anusetīti na vuttaṃ. Atthato pana labbhati, tasmā etesupi paṭighānusayo anusetiyevāti veditabbo.</p>
<p>[03]Kiṃ ^a^V0.0322^ea^ pana itarā dve vedanā iṭṭhārammaṇaṃ vā paṭighassa ārammaṇaṃ na hontīti? No na honti. Parihīnajjhānassa vippaṭisāravasena sasampayuttadhammā tā vedanā ārabbha domanassaṃ uppajjati. Iṭṭhārammaṇassa ca paṭiladdhassa vipariṇāmaṃ vā appaṭiladdhassa appaṭilābhaṃ vā samanussaratopi domanassaṃ uppajjati. Domanassamattameva pana taṃ hoti, na paṭighānusayo. Paṭighānusayo hi aniṭṭhārammaṇe paṭihaññanavasena uppanno thāmagato kileso, tasmā ettha domanassena saddhiṃ paṭigho uppannopi attano paṭighakiccaṃ akaraṇabhāvena eva paṭighānusayo na hoti abbohārikattaṃ gacchati. Yathā hi pāṇātipātacetanāya saddhiṃ uppannopi byāpādo manokammaṃ nāma na hoti abbohārikattaṃ gacchati, evaṃ paṭighānusayo na hoti, abbohārikattaṃ gacchati. Vuttampi cetaṃ ekaccaṃ iṭṭhārammaṇaṃ nekkhammasitampi vā domanassaṃ sandhāya ‘‘yaṃ evarūpaṃ domanassaṃ paṭighaṃ tena pajahati na tattha paṭighānusayo anusetī’’ti (ma. ni. 1.465). Evaṃ paṭighānusayassa anusayanaṭṭhānaṃ veditabbaṃ.</p>
<p>[03]Mānānusayassa pana ‘‘kāmadhātuyā dvīsu vedanāsū’’tiādivacanato dve kāmāvacaravedanā rūpārūpadhātuyo cāti idaṃ tividhaṃ anusayanaṭṭhānaṃ. Tassa akusalāsu vedanāsu kāmarāgānusayassa viya sahajātānusayatā veditabbā. Sasampayuttadhammāsu pana sabbāsupi kāmāvacarāsu sukhaadukkhamasukhavedanāsu rūpārūpadhātūsu ca ārammaṇavaseneva anuseti. Anusayavārassa pana paṭilomanaye ‘‘dukkhāya vedanāya apariyāpanne ettha kāmarāgānusayo ca nānuseti, mānānusayo ca nānusetī’’ti vuttattā ṭhapetvā dukkhavedanañceva navavidhaṃ lokuttaradhammañca sesarūpārūpadhammesupi ^a^P0.0091^ea^ ayaṃ anusetiyevāti. Evaṃ mānānusayassa anusayanaṭṭhānaṃ veditabbaṃ.</p>
<p>[03]Diṭṭhānusayavicikicchānusayā ^a^M0.0324^ea^ pana kevalaṃ lokuttaradhammesveva nānusenti. Tebhūmakesu pana sabbesupi anusentiyeva. Tena vuttaṃ – ‘‘sabbasakkāyapariyāpannesu dhammesu ettha diṭṭhānusayo anuseti, ettha vicikicchānusayo anusetī’’ti. Tattha ^b^sabbasakkāyapariyāpannesū^eb^ti saṃsāravaṭṭanissitaṭṭhena sakkāyapariyāpannesu sabbadhammesūti attho. Tattha panete pañcasu cittuppādesu sahajātānusayanavasena anusenti. Te vā pana pañca cittuppāde aññe vā tebhūmakadhamme ārabbha pavattikāle ārammaṇānusayanavasena anusentīti. Evaṃ diṭṭhānusayavicikicchānusayānaṃ anusayanaṭṭhānaṃ veditabbaṃ.</p>
<p>[03]Bhavarāgānusayo ^a^V0.0323^ea^ pana kiñcāpi diṭṭhivippayuttesu catūsu cittesu uppajjanato sahajātānusayanavasena ‘‘kāmadhātuyā dvīsu vedanāsu anusetī’’ti vattabbo bhaveyya. Kāmadhātuyaṃ panesa dvīhi vedanāhi saddhiṃ uppajjamānopi rūpārūpāvacaradhammameva paṭilabhati. Kāmadhātuyā pariyāpannaṃ ekadhammampi ārammaṇaṃ na karoti, tasmā ārammaṇānusayanavasena niyamaṃ katvā ‘‘rūpadhātuyā arūpadhātuyā ettha bhavarāgānusayo anusetī’’ti vuttaṃ. Apica rāgo nāmesa kāmarāgabhavarāgavasena duvidho. Tattha kāmarāgo kāmadhātuyā dvīsu vedanāsu anusetīti vutto. Sace pana bhavarāgopi kāmarāgo viya evaṃ vucceyya, kāmarāgena saddhiṃ desanā saṃkiṇṇā viya bhaveyyāti rāgakilesaṃ dvidhā bhinditvā kāmarāgato bhavarāgassa visesadassanatthampi evaṃ desanā katāti. Evaṃ bhavarāgānusayassa anusayanaṭṭhānaṃ veditabbaṃ.</p>
<p>[03]Avijjānusayo pana sabbesupi tebhūmakadhammesu anuseti. Tena vuttaṃ ‘‘sabbasakkāyapariyāpannesu dhammesu ettha avijjānusayo anusetī’’ti. Tassa dvādasasu cittuppādesu sahajātānusayatā veditabbā. Ārammaṇakaraṇavasena pana na kiñci tebhūmakadhammaṃ ārabbha na pavattatīti. Evaṃ avijjānusayassa anusayanaṭṭhānaṃ veditabbaṃ. Ayaṃ ^a^P0.0092^ea^ tāva paricchedavāraparicchinnuddesavārauppattiṭṭhānavāresu vinicchayakathā.</p>
<p>[06]Uppattiṭṭhānavāravaṇṇanā.</p>
</h4>
</h3>
</h2>
</h1>
<h1>
<h1n>Mahāvāro</h1n>
<h2>
<h2n>1. Anusayavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^3^eb^^b^.^eb^ Sattannaṃ ^a^M0.0325^ea^ pana mahāvārānaṃ paṭhame anusayavāre ^b^yassa kāmarāgānusayo anuseti, tassa paṭighānusayo anusetī^eb^ti ettha yadetaṃ ^b^‘‘āmantā’’^eb^ti paṭivacanaṃ dinnaṃ, taṃ duddinnaṃ viya khāyati. Kasmā? Kāmarāgapaṭighānaṃ ekakkhaṇe anuppattito. Yathā hi ‘‘yassa manāyatanaṃ uppajjati, tassa dhammāyatanaṃ uppajjatīti ‘āmantā’, assāsapassāsānaṃ uppādakkhaṇe tesaṃ kāyasaṅkhāro ^a^V0.0324^ea^ ca uppajjati, vacīsaṅkhāro ca uppajjatī’’tiādīsu manāyatanadhammāyatanāni kāyasaṅkhāravacīsaṅkhārā ca ekakkhaṇe uppajjanti, na tathā kāmarāgapaṭighā. Kāmarāgo hi aṭṭhasu lobhasahagatacittuppādesu uppajjati. Paṭigho dvīsu domanassasahagatesūti, natthi nesaṃ ekakkhaṇe uppatti; tasmā ettha ‘no’ti paṭisedho kattabbo siyā. Taṃ akatvā pana ‘āmantā’ti paṭivacanassa dinnattā heṭṭhāyamakesu viya ettha khaṇapaccuppannavasena vattamānavohāraṃ aggahetvā aññathā gahetabbo.</p>
<p>[03]Kathaṃ? Appahīnavasena. Appahīnatañhi sandhāya ayaṃ ‘‘anusetī’’ti vattamānavohāro vutto, na khaṇapaccuppannataṃ. Yasmā ca appahīnataṃ sandhāya vutto, tasmā ‘‘yassa kāmarāgānusayo anuseti, tassa paṭighānusayo anusetī’’ti pucchāya yassa kāmarāgānusayo appahīno, na anuppattidhammataṃ āpādito, tassa paṭighānusayopi appahīnoti evamattho daṭṭhabbo. Yasmā ca tesu yasseko appahīno, tassa itaropi appahīnova hoti, tasmā ‘‘āmantā’’ti vuttaṃ. Yadi evaṃ, yaṃ upari uppajjanavāre ‘yassa kāmarāgānusayo uppajjati, tassa paṭighānusayo uppajjatī’ti pucchitvā ‘āmantā’ti vuttaṃ; tattha kathaṃ attho gahetabboti? Tatthāpi appahīnavaseneva uppattipaccaye sati uppattiyā anivāritavasena vā. Yathā hi cittakammādīni ārabhitvā apariniṭṭhitakammantā cittakārādayo tesaṃ kammantānaṃ akaraṇakkhaṇepi mittasuhajjādīhi diṭṭhadiṭṭhaṭṭhāne ‘‘imesu divasesu kiṃ karothā’’ti vuttā, ‘‘cittakammaṃ karoma, kaṭṭhakammaṃ karomā’’ti vadanti. Te kiñcāpi tasmiṃ khaṇe na karonti avicchinnakammantattā pana katakhaṇañca kattabbakhaṇañca upādāya ^a^P0.0093^ea^ karontiyeva nāma honti. Evameva yamhi santāne anusayā appahīnā, yamhi vā pana nesaṃ santāne uppattipaccaye sati uppatti anivāritā, tattha anuppajjanakkhaṇepi ^a^M0.0326^ea^ uppannapubbañceva kālantare uppajjanakañca upādāya yassa kāmarāgānusayo uppajjati, tassa paṭighānusayo uppajjatiyeva nāmāti evamattho veditabbo. Ito paresupi evarūpesu vissajjanesu eseva nayo. ^b^No ca tassā^eb^ti idaṃ anāgāmissa kāmarāgabyāpādānaṃ anavasesato pahīnattā vuttaṃ. ^b^Tiṇṇaṃ puggalāna^eb^nti puthujjanasotāpannasakadāgāmīnaṃ. ^b^Dvinnaṃ puggalāna^eb^nti sotāpannasakadāgāmīnaṃ. Paratopi evarūpesu ṭhānesu eseva nayo.</p>
<p>[03]^b^14^eb^^b^.^eb^ Okāsavārassa paṭhamadutiyapucchāsu yasmā kāmarāgānusayo kāmadhātuyā dvīsu vedanāsu ^a^V0.0325^ea^ anuseti, paṭighānusayo dukkhavedanāya; tasmā ^b^‘no’^eb^ti paṭisedho kato. Tatiyapucchāyaṃ ubhinnampi kāmadhātuyā dvīsu vedanāsu anusayanato ^b^‘āmantā’^eb^ti paṭivacanaṃ dinnaṃ. Rūpadhātuarūpadhātuyā pana mānānusayassa kāmarāgānusayena saddhiṃ asādhāraṇaṃ uppattiṭṭhānaṃ. Tasmā ^b^no ca tattha kāmarāgānusayo^eb^ti vuttaṃ. Iminā nayena sabbesaṃ uppattiṭṭhānavāraṃ oloketvā sādhāraṇāsādhāraṇaṃ uppattiṭṭhānaṃ veditabbaṃ.</p>
<p>[03]^b^20^eb^^b^.^eb^ Dukamūlakapucchāyaṃ yasmā kāmarāgapaṭighānusayā nāpi ekasmiṃ ṭhāne uppajjanti, na ekaṃ dhammaṃ ārammaṇaṃ karonti, tasmā ^b^natthī^eb^ti paṭikkhepo kato. Ayañhettha adhippāyo. Yasmiṃ ime dve anusayā anusayeyyuṃ, taṃ ṭhānameva natthi. Tasmā ‘‘kattha mānānusayo anusetī’’ti ayaṃ pucchā apucchāyevāti. Aññesupi evarūpesu eseva nayo.</p>
<p>[03]^b^27^eb^^b^.^eb^ Puggalokāsavāre ^b^catunna^eb^nti puthujjanasotāpannasakadāgāmianāgāmīnaṃ.</p>
<p>[03]^b^36^eb^^b^.^eb^ Paṭilomanaye ^b^yassa kāmarāgānusayo nānusetī^eb^ti ayaṃ pucchā anāgāmiṃ gahetvā pucchati.</p>
<p>[03]^b^56^eb^^b^.^eb^^b^Dvinnaṃ^eb^^a^M0.0327^ea^^b^puggalānaṃ sabbattha kāmarāgānusayo^eb^^a^P0.0094^ea^^b^nānusetī^eb^ti anāgāmiarahantānaṃ. ^b^Kāmadhātuyā tīsu vedanāsū^eb^ti ca vedanāggahaṇena vedanāsampayuttakānampi tesaṃ vatthārammaṇānampīti sabbesampi kāmāvacaradhammānaṃ gahaṇaṃ veditabbaṃ. Ayaṃ anusayavāre vinicchayakathā.</p>
<p>[06]Anusayavāravaṇṇanā.</p>
</h4>
</h3>
</h2>
<h2>
<h2n>2. Sānusayavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^66-131^eb^^b^.^eb^ Sānusayavāre pana ^b^yo kāmarāgānusayena sānusayo^eb^ti yathā ekantarikajarādirogena ābādhiko yāva tamhā rogā na muccati, tāva tassa rogassa anuppattikkhaṇepi ^a^V0.0326^ea^ sarogoyeva nāma hoti. Evaṃ sasaṃkilesassa vaṭṭagāmisattassa yāva ariyamaggena anusayā samugghātaṃ na gacchanti, tāva tesaṃ anusayānaṃ anuppattikkhaṇepi sānusayoyeva nāma hoti. Evarūpaṃ sānusayataṃ sandhāya ^b^‘āmantā’^eb^ti vuttaṃ. Sesamettha anusayavārasadisameva.</p>
<p>[03]Okāsavāre pana ‘‘rūpadhātuyā arūpadhātuyā ettha mānānusayena sānusayo’’ti vutte tāsu dhātūsu puggalassa sānusayatā paññāyeyya, anusayassa uppattiṭṭhānaṃ na paññāyeyya. Anusayassa ca uppattiṭṭhānadassanatthaṃ ayaṃ vāro āraddho, tasmā ^b^tato mānānusayena sānusayo^eb^ti vuttaṃ. Evañhi sati tato dhātudvayato uppannena mānānusayena sānusayoti anusayassa uppattiṭṭhānaṃ dassitaṃ hoti. Imassa pana pañhassa atthe avutte ādipañhassa attho pākaṭo na hotīti paṭhamaṃ na vutto, tasmā so evaṃ veditabbo. ^b^Yato kāmarāgānusayenā^eb^ti yato uppannena kāmarāgānusayena sānusayo, kiṃ so tato uppannena paṭighānusayenapi sānusayoti? Yasmā panete dve ekasmā ṭhānā nuppajjanti; tasmā ‘‘no’’ti paṭisedho kato. ^b^Arahā sabbatthā^eb^ti arahā sabbadhammesu uppajjanakena kenaci anusayena nirānusayoti. Iminā atthavasena nippadesaṭṭhānesu bhummavacanameva katanti. Iminā upāyena sabbattha atthavinicchayo veditabboti.</p>
<p>[06]Sānusayavāravaṇṇanā.</p>
</h4>
</h3>
</h2>
<h2>
<h2n>3. Pajahanavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^132-197^eb^^b^.^eb^ Pajahanavāre ^a^P0.0095^ea^^a^M0.0328^ea^^b^pajahatī^eb^ti tena tena maggena pahānapariññāvasena pajahati, āyatiṃ anuppattidhammataṃ āpādeti. ^b^Āmantā^eb^ti anāgāmīmaggaṭṭhaṃ sandhāya paṭivacanaṃ. ^b^Tadekaṭṭhaṃ pajahatī^eb^ti pahānekaṭṭhataṃ sandhāya vuttaṃ. ^b^No^eb^ti arahattamaggaṭṭhaṃ sandhāya paṭisedho.</p>
<p>[03]^b^Yato kāmarāgānusayaṃ pajahatī^eb^ti yato uppajjanakaṃ kāmarāgānusayaṃ pajahatīti attho. ^b^Aṭṭhamako^eb^ti arahattaphalaṭṭhato paṭṭhāya paccorohanagaṇanāya gaṇiyamāno sotāpattimaggaṭṭho aṭṭhamako ^a^V0.0327^ea^ nāma. Dakkhiṇeyyagaṇanāya hi arahā aggadakkhiṇeyyattā paṭhamo, arahattamaggaṭṭho dutiyo, anāgāmī tatiyo…pe… sotāpattimaggaṭṭho aṭṭhamo. So idha ‘‘aṭṭhamako’’ti vutto. Nāmasaññāyeva vā esā tassāti. ^b^Anāgāmimaggasamaṅgiñca aṭṭhamakañca ṭhapetvā avasesā^eb^ti saddhiṃ puthujjanena sekkhāsekkhā. Tesu hi puthujjano pahānapariññāya abhāvena nappajahati. Sesā tesaṃ anusayānaṃ pahīnattā. ^b^Dvinnaṃ maggasamaṅgīna^eb^nti dve maggasamaṅgino ṭhapetvāti attho. Iminā nayena sabbattha vinicchayo veditabboti.</p>
<p>[06]Pajahanavāravaṇṇanā.</p>
</h4>
</h3>
</h2>
<h2>
<h2n>4. Pariññāvāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^198-263^eb^^b^.^eb^ Pariññāvāre ^b^parijānātī^eb^ti tīhi pariññāhi parijānāti. Sesamettha heṭṭhā vuttanayameva. Ayampi hi vāro pajahanavāro viya maggaṭṭhānaññeva vasena vissajjitoti.</p>
<p>[06]Pariññāvāravaṇṇanā.</p>
</h4>
</h3>
</h2>
<h2>
<h2n>5. Pahīnavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^264-274^eb^^b^.^eb^ Pahīnavāre phalaṭṭhavaseneva desanā āraddhā. Anāgāmissa hi ubhopete anusayā pahīnā, tasmā ‘‘āmantā’’ti vuttaṃ.</p>
<p>[03]^b^275-296^eb^^b^.^eb^ Okāsavāre ^a^M0.0329^ea^^b^yattha kāmarāgānusayo pahīno tattha paṭighānusayo pahīno^eb^ti pucchitvā ^b^na vattabbo pahīnoti vā appahīnoti vā^eb^ti vuttaṃ taṃ kasmāti? Uppattiṭṭhānassa asādhāraṇattā. Aññaṃ hi kāmarāgānusayassa ^a^P0.0096^ea^ uppattiṭṭhānaṃ, aññaṃ paṭighānusayassa. Abhāvitamaggassa ca yattha anusayo uppajjati, magge bhāvite tattheva so pahīno nāma hoti ^a^V0.0328^ea^. Tattha yasmā neva kāmarāgānusayaṭṭhāne paṭighānusayo uppajjati, na paṭighānusayaṭṭhāne kāmarāgānusayo, tasmā tattha so pahīnoti vā appahīnoti vā na vattabbo. So hi yasmiṃ attano uppattiṭṭhāne kāmarāgānusayo pahīno, tasmiṃ appahīnattā tattha pahīnoti na vattabbo. Yaṃ kāmarāgānusayassa uppattiṭṭhānaṃ, tasmiṃ aṭṭhitattā tattha appahīnoti na vattabbo.</p>
<p>[03]^b^Yattha kāmarāgānusayo pahīno, tattha mānānusayo pahīno^eb^ti ettha pana sādhāraṇaṭṭhānaṃ sandhāya āmantāti vuttaṃ. Kāmarāgānusayo hi kāmadhātuyā dvīsu vedanāsu anuseti. Mānānusayo tāsu ceva rūpārūpadhātūsu ca. So ṭhapetvā asādhāraṇaṭṭhānaṃ sādhāraṇaṭṭhāne tena saddhiṃ pahīno nāma hoti. Tasmā ‘āmantā’ti vuttaṃ. Iminā nayena sabbasmimpi okāsavāre pahīnatā ca navattabbatā ca veditabbā. ‘Natthī’ti āgataṭṭhānesu pana heṭṭhā vuttasadisova vinicchayo. Puggalokāsavāro, okāsavāragatikoyeva.</p>
<p>[03]^b^297-307^eb^^b^.^eb^ Paṭilomanaye ^b^yassa kāmarāgānusayo appahīno^eb^ti puthujjanasotāpannasakadāgāmivasena pucchati. Kiñcāpi hi ime dve anusayā puthujjanato paṭṭhāya yāva anāgāmimaggaṭṭhā channaṃ puggalānaṃ appahīnā. Idha pana parato ‘‘tiṇṇaṃ puggalānaṃ dvinnaṃ puggalāna’’ntiādivacanato maggaṭṭhā anadhippetā, tasmā puthujjanasotāpannasakadāgāminova sandhāya ‘āmantā’ti vuttaṃ. ^b^Dvinnaṃ puggalāna^eb^nti sotāpannasakadāgāmīnaṃ. Iminā nayena puggalavāre vinicchayo veditabbo.</p>
<p>[03]^b^308-329^eb^^b^.^eb^ Okāsavārapuggalokāsavārā pana heṭṭhā vuttanayeneva veditabbāti.</p>
<p>[06]Pahīnavāravaṇṇanā.</p>
</h4>
</h3>
</h2>
<h2>
<h2n>6. Uppajjanavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^330^eb^^b^.^eb^ Uppajjanavāro ^a^M0.0330^ea^ anusayavārasadisoyeva.</p>
</h4>
</h3>
</h2>
<h2>
<h2n>7. Dhātupucchāvāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^332-340^eb^^b^.^eb^ Dhātuvārassa ^a^V0.0329^ea^ pucchāvāre tāva ^b^kati anusayā anusentī^eb^ti kati ^a^P0.0097^ea^ anusayā santānaṃ anugatā hutvā sayanti. ^b^Kati anusayā nānusentī^eb^ti kati anusayā santānaṃ na anugatā hutvā sayanti. ^b^Kati anusayā bhaṅgā^eb^ti kati anusayā anusenti nānusentīti evaṃ vibhajitabbāti attho. Sesamettha yaṃ vattabbaṃ siyā, taṃ heṭṭhā pāḷivavatthāne vuttameva.</p>
</h4>
</h3>
</h2>
<h2>
<h2n>7. Dhātuvissajjanāvāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^341-349^eb^^b^.^eb^ Niddesavāre panassa ^b^kassaci satta anusayā anusentī^eb^ti puthujjanavasena vuttaṃ. ^b^Kassaci pañcā^eb^ti sotāpannasakadāgāmivasena vuttaṃ. Tesañhi diṭṭhānusayo ca vicikicchānusayo ca pahīnāti pañceva anusenti. Tattha yathā anusayavāre ‘‘anusentī’’ti padassa uppajjantīti attho gahito, evamidha na gahetabbo. Kasmā? Tasmiṃ khaṇe anuppajjanato. Kāmadhātuṃ upapajjantassa hi vipākacittañceva kammasamuṭṭhānarūpañca uppajjati, akusalacittaṃ natthi. Anusayā ca akusalacittakkhaṇe uppajjanti, na vipākacittakkhaṇeti tasmiṃ khaṇe anuppajjanato tathā attho na gahetabbo. Kathaṃ pana gahetabboti? Yathā labbhati tathā gahetabbo. Kathañca labbhati? Appahīnaṭṭhena. Yathā hi rāgadosamohānaṃ appahīnattā. Kusalābyākatacittasamaṅgī puggalo ‘‘sarāgo sadoso samoho’’ti vuccati, evaṃ maggabhāvanāya appahīnattā paṭisandhikkhaṇepi tassa tassa puggalassa te te anusayā anusentīti vuccanti. Na kevalañca vuccanti, appahīnattā pana te anusentiyeva nāmāti veditabbā.</p>
<p>[03]^b^Anusayā bhaṅgā natthī^eb^ti yassa hi yo anuseti, so anusetiyeva; yo nānuseti, so nānusetiyeva. Ayaṃ anuseti ca nānuseti ca, ayaṃ siyā anuseti siyā nānusetīti, evaṃ vibhajitabbo anusayo nāma natthi. ^b^Rūpadhātuṃ upapajjantassa kassaci tayo^eb^ti ^a^M0.0331^ea^ anāgāmivasena vuttaṃ. Tassa hi kāmarāgapaṭighadiṭṭhivicikicchānusayā cattāropi anavasesato pahīnā. Itare tayova appahīnā. Tena vuttaṃ – ‘‘kassaci tayo anusayā anusentī’’ti.</p>
<p>[03]^b^Na^eb^^a^V0.0330^ea^^b^kāmadhātu^eb^nti kāmadhātuyā paṭisiddhattā sesā dve dhātuyo upapajjantassāti attho. ^b^Satte^eb^^a^P0.0098^ea^^b^vā^eb^ti yasmā ariyasāvakassa rūpadhātuyā cutassa kāmadhātuyaṃ upapatti nāma natthi, puthujjanasseva hoti, tasmā sattevāti niyametvā vuttaṃ. ‘‘Arūpadhātuyā cutassa kāmadhātuṃ upapajjantassa sattevā’’ti etthāpi eseva nayo. ^b^Rūpadhātuyā upapatti natthī^eb^ti kasmā natthi? Upapattinipphādakassa rūpāvacarajjhānassa abhāvā. So hi sabbaso rūpasaññānaṃ samatikkamā taṃ dhātuṃ upapannoti nāssa tattha rūpāvacarajjhānaṃ atthi. Tadabhāvā rūpadhātuyaṃ upapatti natthīti veditabbā. ^b^Arūpadhātuyā cutassa na kāmadhātu^eb^nti ettha arūpadhātuyeva adhippetā. Iminā nayena sabbavissajjanesu attho veditabboti.</p>
<p>[06]Dhātuvāravaṇṇanā.</p>
<p>[06]Anusayayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>8. Cittayamakaṃ</h0n>
<h1>
<h1n>Uddeso</h1n>
<h2>
<h2n>Uddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1-62^eb^^b^.^eb^ Idāni tesaññeva mūlayamake desitānaṃ kusalādidhammānaṃ labbhamānavasena ekadesameva saṅgaṇhitvā anusayayamakānantaraṃ desitassa cittayamakassa atthavaṇṇanā hoti. Tattha pāḷivavatthānaṃ tāva veditabbaṃ. Imasmiñhi cittayamake mātikāṭhapanaṃ, ṭhapitamātikāya vissajjananti dve vārā honti. Tattha mātikāṭhapane puggalavāro, dhammavāro, puggaladhammavāroti āditova tayo suddhikamahāvārā honti.</p>
<p>[03]Tattha ‘‘yassa cittaṃ uppajjati, na nirujjhatī’’ti evaṃ puggalavasena cittassa uppajjananirujjhanādibhedaṃ dīpento gato puggalavāro nāma. ‘‘Yaṃ cittaṃ uppajjati, na nirujjhatī’’ti evaṃ dhammavaseneva cittassa uppajjananirujjhanādibhedaṃ dīpento gato dhammavāro nāma. ‘‘Yassa yaṃ cittaṃ uppajjati, na nirujjhatī’’ti evaṃ ubhayavasena ^a^M0.0332^ea^ cittassa uppajjananirujjhanādibhedaṃ ^a^V0.0331^ea^ dīpento gato puggaladhammavāro nāma. Tato ^a^P0.0099^ea^ ‘‘yassa sarāgaṃ citta’’nti soḷasannaṃ padānaṃ vasena apare sarāgādipadavisesitā soḷasa puggalavārā, soḷasa dhammavārā, soḷasa puggaladhammavārāti aṭṭhacattālīsaṃ missakavārā honti. Te sarāgādipadamattaṃ dassetvā saṅkhittā. Tato ‘‘yassa kusalaṃ citta’’ntiādinā nayena chasaṭṭhidvisatasaṅkhānaṃ abhidhammamātikāpadānaṃ vasena apare kusalādipadavisesitā chasaṭṭhidvisatapuggalavārā, chasaṭṭhidvisatadhammavārā chasaṭṭhidvisatapuggaladhammavārāti aṭṭhanavutisattasatā missakavārā honti. Tepi kusalādipadamattaṃ dassetvā saṅkhittāyeva. Yānipettha sanidassanādīni padāni cittena saddhiṃ na yujjanti, tāni moghapucchāvasena ṭhapitāni.</p>
<p>[03]Tesu pana tīsu vāresu sabbapaṭhame suddhikapuggalamahāvāre uppādanirodhakālasambhedavāro, uppāduppannavāro, nirodhuppannavāro, uppādavāro, nirodhavāro, uppādanirodhavāro uppajjamānanirodhavāro, uppajjamānuppannavāro, nirujjhamānuppannavāro, uppannuppādavāro, atītānāgatavāro, uppannuppajjamānavāro, niruddhanirujjhamānavāro, atikkantakālavāroti cuddasa antaravārā. Tesu uppādavāro, nirodhavāro, uppādanirodhavāroti imesu tīsu vāresu anulomapaṭilomavasena cha cha katvā aṭṭhārasa yamakāni. Uppannuppādavāre atītānāgatakālavasena anulomato dve, paṭilomato dveti cattāri yamakāni. Sesesu ādito niddiṭṭhesu tīsu, anantare niddiṭṭhesu tīsu; avasāne niddiṭṭhesu catūsūti dasasu vāresu anulomato ekaṃ, paṭilomato ekanti dve dve katvā vīsati yamakāni. Evaṃ sabbesupi cuddasasu antaravāresu dvācattālīsa yamakāni, caturāsīti pucchā aṭṭhasaṭṭhiatthasataṃ hoti. Yathā ca ekasmiṃ suddhikapuggalamahāvāre, tathā suddhikadhammavārepi suddhikapuggaladhammavārepīti tīsu mahāvāresu chabbīsatiyamakasataṃ, tato diguṇā pucchā, tato diguṇā atthā ca veditabbā. Idaṃ pana vārattayaṃ sarāgādivasena soḷasaguṇaṃ, kusalādivasena chasaṭṭhidvisataguṇaṃ katvā imasmiṃ cittayamake anekāni yamakasahassāni, tato diguṇā pucchā, tato diguṇā atthā ca hontīti ^a^P0.0100^ea^. Pāṭho pana saṃkhittoti. Evaṃ tāva imasmiṃ cittayamake pāḷivavatthānaṃ veditabbaṃ.</p>
<p>[06]Mātikāṭhapanavaṇṇanā.</p>
</h4>
</h3>
</h2>
</h1>
<h1>
<h1n>Niddeso</h1n>
<h2>
<h2n>1. Puggalavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^63^eb^^b^.^eb^ Idāni ^a^M0.0333^ea^^a^V0.0332^ea^ ṭhapitānukkamena mātikaṃ vissajjetuṃ ^b^yassa cittaṃ uppajjati na nirujjhatī^eb^tiādi āraddhaṃ. Tattha ^b^uppajjatī^eb^ti uppādakkhaṇasamaṅgitāya uppajjati ^b^na nirujjhatī^eb^ti nirodhakkhaṇaṃ appattatāya na nirujjhati. ^b^Tassa citta^eb^nti tassa puggalassa tato paṭṭhāya cittaṃ nirujjhissati nuppajjissatīti pucchati. ^b^Tesaṃ citta^eb^nti yesaṃ paricchinnavaṭṭadukkhānaṃ khīṇāsavānaṃ sabbapacchimassa cuticittassa uppādakkhaṇo vattati, etesaṃ tadeva cuticittaṃ uppādappattatāya uppajjati nāma, bhaṅgaṃ appattatāya na nirujjhati. Idāni pana bhaṅgaṃ patvā taṃ tesaṃ cittaṃ nirujjhissati, tato appaṭisandhikattā aññaṃ nuppajjissati. ^b^Itaresa^eb^nti pacchimacittasamaṅgiṃ khīṇāsavaṃ ṭhapetvā avasesānaṃ sekkhāsekkhaputhujjanānaṃ ^b^nirujjhissati ceva uppajjissati cā^eb^ti yaṃ taṃ uppādakkhaṇappattaṃ taṃ nirujjhissateva. Aññaṃ pana tasmiṃ vā aññasmiṃ vā attabhāve uppajjissati ceva nirujjhissati ca. Dutiyapucchāvissajjanepi tathārūpasseva khīṇāsavassa cittaṃ sandhāya ‘āmantā’ti vuttaṃ. ^b^Nuppajjati nirujjhatī^eb^ti bhaṅgakkhaṇe arahato pacchimacittampi sesānaṃ bhijjamānacittampi. Tato paṭṭhāya pana arahato cittaṃ na nirujjhissatīti sakkā vattuṃ uppajjissatīti pana na sakkā. Sesānaṃ uppajjissatīti sakkā vattuṃ, na nirujjhissatīti na sakkā. Tasmā ‘no’ti paṭisedho kato. Dutiyapañhe yassa cittaṃ na nirujjhissati, uppajjissatīti so puggaloyeva natthi, tasmā natthīti paṭikkhepo kato.</p>
<p>[03]^b^65-82^eb^^b^.^eb^^b^Uppanna^eb^nti uppādasamaṅginopetaṃ nāmaṃ. Uppādaṃ patvā aniruddhassāpi. Tattha uppādasamaṅgitaṃ sandhāya ^a^P0.0101^ea^ ‘āmantā’ti, uppādaṃ patvā aniruddhabhāvaṃ sandhāya ‘‘tesaṃ cittaṃ uppanna’’nti vuttaṃ. ^b^Anuppanna^eb^nti uppādaṃ appattaṃ. ^b^Tesaṃ cittaṃ uppajjitthā^eb^ti etthāpi sabbesaṃ tāva cittaṃ khaṇapaccuppannameva hutvā uppādakkhaṇaṃ atītattā uppajjittha nāma, nirodhasamāpannānaṃ nirodhato pubbe uppannapubbattā, asaññasattānaṃ saññībhave uppannapubbattā. ^b^Uppajjittha ceva uppajjati cā^eb^ti uppādaṃ pattattā uppajjittha, anatītattā uppajjati nāmāti attho.</p>
<p>[03]^b^Uppādakkhaṇe^eb^^a^V0.0333^ea^^b^anāgatañcā^eb^ti uppādakkhaṇe ca cittaṃ anāgatañca cittanti attho.</p>
<p>[03]^b^83^eb^^b^.^eb^ Atikkantakālavāre ^b^uppajjamānaṃ khaṇa^eb^nti uppādakkhaṇaṃ. Tattha kiñcāpi uppādakkhaṇo uppajjamāno nāma na hoti, uppajjamānassa pana khaṇattā evaṃ ^a^M0.0334^ea^ vutto. ^b^Khaṇaṃ vītikkantaṃ atikkantakāla^eb^nti na ciraṃ vītikkantaṃ tameva pana uppādakkhaṇaṃ vītikkantaṃ hutvā atikkantakālanti saṅkhaṃ gacchati. ^b^Nirujjhamānaṃ khaṇa^eb^nti nirodhakkhaṇaṃ. Tattha kiñcāpi nirodhakkhaṇo nirujjhamāno nāma na hoti, nirujjhamānassa pana khaṇattā evaṃ vutto. ^b^Khaṇaṃ vītikkantaṃ atikkantakāla^eb^nti kiṃ tassa cittaṃ evaṃ nirodhakkhaṇampi vītikkantaṃ hutvā atikkantakālaṃ nāma hotīti pucchati. Tattha yasmā bhaṅgakkhaṇe cittaṃ uppādakkhaṇaṃ khaṇaṃ vītikkantaṃ hutvā atikkantakālaṃ hoti, nirodhakkhaṇaṃ khaṇaṃ vītikkantaṃ hutvā atikkantakālaṃ nāma na hoti. Atītaṃ pana cittaṃ ubhopi khaṇe khaṇaṃ vītikkantaṃ hutvā atikkantakālaṃ nāma, tasmā ‘‘bhaṅgakkhaṇe cittaṃ uppādakkhaṇaṃ vītikkantaṃ, bhaṅgakkhaṇaṃ avītikkantaṃ, atītaṃ cittaṃ uppādakkhaṇañca vītikkantaṃ bhaṅgakkhaṇañca vītikkantanti vissajjanamāha. Dutiyapañhassa vissajjane yasmā atītaṃ cittaṃ ubhopi khaṇe vītikkantaṃ hutvā atikkantakālaṃ nāma hoti, tasmā atītaṃ cittanti vuttaṃ. Paṭilomapañhassa vissajjane yasmā uppādakkhaṇe ca cittaṃ anāgatañca cittaṃ ubhopi khaṇe khaṇaṃ vītikkantaṃ hutvā atikkantakālaṃ nāma na hoti, tesaṃ khaṇānaṃ ^a^P0.0102^ea^ avītikkantattā. Tasmā ‘‘uppādakkhaṇe cittaṃ anāgataṃ citta’’nti vuttaṃ. Dutiyavissajjanaṃ pākaṭameva.</p>
<p>[03]^b^84-113^eb^^b^.^eb^ Dhammavārepi imināvupāyena sabbavissajjanesu attho veditabbo. Puggaladhammavāro dhammavāragatikoyeva.</p>
<p>[03]^b^114-116^eb^^b^.^eb^ Sabbepi missakavārā ^b^yassa sarāgaṃ citta^eb^ntiādinā nayena mukhamattaṃ dassetvā saṅkhittā. Vitthāro pana nesaṃ heṭṭhā vuttanayeneva veditabbo. Tesu pana ‘‘yassa sarāgaṃ cittaṃ uppajjati, na nirujjhati; tassa cittaṃ nirujjhissati, nuppajjissatī’’ti evaṃ vitthāretabbatāya pucchāva sadisā hoti. Yasmā pana sarāgaṃ cittaṃ pacchimacittaṃ na hoti, tasmā ‘‘yassa sarāgaṃ cittaṃ uppajjati, na nirujjhati; tassa cittaṃ nirujjhissati, nuppajjissatīti ^a^V0.0334^ea^ no’’ti evaṃ vissajjitabbattā vissajjanaṃ asadisaṃ hoti. Taṃ taṃ tassā tassā pucchāya anurūpavasena veditabbanti.</p>
<p>[06]Cittayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>9. Dhammayamakaṃ</h0n>
<h1>
<h1n> </h1n>
<h2>
<h2n>1. Paṇṇattiuddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1-16^eb^^b^.^eb^ Idāni ^a^M0.0335^ea^ tesaññeva mūlayamake desitānaṃ kusalādidhammānaṃ mātikaṃ ṭhapetvā cittayamakānantaraṃ desitassa dhammayamakassa vaṇṇanā hoti. Tattha khandhayamake vuttanayeneva pāḷivavatthānaṃ veditabbaṃ. Yathā hi tattha paṇṇattivārādayo tayo mahāvārā, avasesā antaravārā ca honti, tathā idhāpi. ‘‘Yo kusalaṃ dhammaṃ bhāveti, so akusalaṃ dhammaṃ pajahatī’’ti āgatattā panettha pariññāvāro, bhāvanāvāro nāmāti veditabbo. Tattha yasmā abyākato dhammo neva bhāvetabbo, na pahātabbo, tasmā taṃ padameva na uddhaṭaṃ. Paṇṇattivāre panettha tiṇṇaṃ kusalādidhammānaṃ vasena padasodhanavāro, padasodhanamūlacakkavāro, suddhadhammavāro, suddhadhammamūlacakkavāroti ^a^P0.0103^ea^ imesu catūsu vāresu yamakagaṇanā veditabbā.</p>
</h4>
</h3>
</h2>
<h2>
<h2n>1. Paṇṇattiniddesavāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^17-32^eb^^b^.^eb^ Paṇṇattivāraniddese pana ^b^kusalā kusaladhammā^eb^ti kusalānaṃ ekantena kusaladhammattā ‘‘āmantā’’ti vuttaṃ. Sesavissajjanesupi eseva nayo. ^b^Avasesā dhammā na akusalā dhammā^eb^ti avasesā dhammā akusalā na honti, dhammā pana hontīti attho. Iminā nayena sabbavissajjanāni veditabbāni.</p>
<p>[06]Paṇṇattivāravaṇṇanā.</p>
</h4>
</h3>
</h2>
<h2>
<h2n>2. Pavattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^33-34^eb^^b^.^eb^ Pavattivāre ^a^V0.0335^ea^ panettha paccuppannakāle puggalavārassa anulomanaye ‘‘yassa kusalā dhammā uppajjanti, tassa akusalā dhammā uppajjanti; yassa vā pana akusalā dhammā uppajjanti, tassa kusalā dhammā uppajjantī’’ti kusaladhammamūlakāni dve yamakāni, akusaladhammamūlakaṃ ekanti tīṇi yamakāni honti. Tassa paṭilomanayepi okāsavārādīsupi eseva nayo. Evamettha sabbavāresu tiṇṇaṃ tiṇṇaṃ yamakānaṃ vasena yamakagaṇanā veditabbā. Atthavinicchaye panettha idaṃ lakkhaṇaṃ – imassa hi dhammayamakassa ^a^M0.0336^ea^ pavattimahāvāre ‘‘uppajjanti nirujjhantī’’ti imesu uppādanirodhesu kusalākusaladhammā tāva ekantena pavattiyaṃyeva labbhanti, na cutipaṭisandhīsu. Abyākatadhammā pana pavatte ca cutipaṭisandhīsu cāti tīsupi kālesu labbhanti. Evamettha yaṃ yattha yattha labbhati, tassa vasena tattha tattha vinicchayo veditabbo.</p>
<p>[03]Tatridaṃ nayamukhaṃ – kusalākusalānaṃ tāva ekakkhaṇe anuppajjanato ‘‘no’’ti paṭisedho kato. ^b^Abyākatā cā^eb^ti cittasamuṭṭhānarūpavasena vuttaṃ.</p>
<p>[03]^b^35-36^eb^^b^.^eb^^b^Yattha kusalā dhammā nuppajjantī^eb^ti asaññabhavaṃ sandhāya vuttaṃ. Tenevettha ‘‘āmantā’’ti vissajjanaṃ kataṃ. ^b^Uppajjantī^eb^ti idampi asaññabhavaṃyeva sandhāya vuttaṃ. Abyākatānaṃ pana anuppattiṭṭhānassa abhāvā ‘‘natthī’’ti paṭikkhepo kato.</p>
<p>[03]^b^49^eb^^b^.^eb^^b^Dutiye akusale^eb^ti bhavaṃ assādetvā uppannesu nikantijavanesu dutiye javanacitte. ^b^Dutiye citte vattamāne^eb^ti paṭisandhito dutiye bhavaṅgacitte vattamāne saha vā paṭisandhiyā bhavaṅgaṃ vipākavasena ekameva katvā bhavanikantiyā āvajjanacitte. Tañhi kiriyacittattā abyākatajātiyaṃ vipākato dutiyaṃ nāma hoti.</p>
<p>[03]^b^57^eb^^b^.^eb^^b^Yassa cittassa anantarā^eb^^a^P0.0104^ea^^b^aggamagga^eb^nti gotrabhucittaṃ sandhāya vuttaṃ. ^b^Kusalā dhammā uppajjissantī^eb^ti te aggamaggadhammeyeva sandhāya vuttaṃ.</p>
<p>[03]^b^79^eb^^b^.^eb^^b^Yassa^eb^^a^V0.0336^ea^^b^cittassa anantarā aggamaggaṃ paṭilabhissanti, tassa cittassa uppādakkhaṇe^eb^ti idaṃ cittajātivasena vuttaṃ. Tajjātikassa hi ekāvajjanena uppannassa tato orimacittassa uppādakkhaṇepi etaṃ lakkhaṇaṃ labbhateva.</p>
<p>[03]^b^99^eb^^b^.^eb^ Nirodhavārepi kusalākusalānaṃ ekato anirujjhanato ‘‘no’’ti vuttaṃ. Iminā nayamukhena sabbattha vinicchayo veditabboti.</p>
<p>[06]Dhammayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>10. Indriyayamakaṃ</h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]Idāni ^a^M0.0337^ea^ tesaññeva mūlayamake desitānaṃ kusalādidhammānaṃ labbhamānavasena ekadesaṃ saṃgaṇhitvā dhammayamakānantaraṃ desitassa indriyayamakassa vaṇṇanā hoti. Tattha khandhayamakādīsu vuttanayeneva pāḷivavatthānaṃ veditabbaṃ. Idhāpi hi paṇṇattivārādayo tayo mahāvārā avasesā antaravārā ca saddhiṃ kālappabhedādīhi khandhayamakādīsu āgatasadisāva. Indriyānaṃ pana bahutāya dhātuyamakatopi bahutarāni yamakāni honti. Yathā pana heṭṭhā puggalavārādīsu cakkhāyatanacakkhudhātumūlake naye cakkhāyatanacakkhudhātūhi saddhiṃ jivhāyatanakāyāyatanāni na yojitāni. Jivhāyatanakāyāyatanamūlakāni ca yamakāneva na gahitāni, tathā idhāpi cakkhundriyamūlake naye jivhindriyakāyindriyāni na yojitāni, jivhindriyakāyindriyamūlakāni ca yamakāneva na gahitāni. Tesaṃ aggahaṇe kāraṇaṃ tattha vuttanayeneva veditabbaṃ. Manindriyaṃ pana yathā cakkhundriyādimūlakehi tatheva itthindriyādimūlakehipi saddhiṃ yasmā yojanaṃ gacchati, tasmā nikkhittapaṭipāṭiyā ayojetvā sabbehipi cakkhundriyamūlakādīhi saddhiṃ pariyosāne yojitanti veditabbaṃ. Cakkhundriyena saddhiṃ itthindriyapurisindriyajīvitindriyāni ^a^P0.0105^ea^ yojitāni sukhindriyadukkhindriyadomanassindriyāni paṭisandhiyaṃ natthīti na gahitāni. Somanassindriyaupekkhindriyāni paṭisandhiyaṃ uppattisabbhāvato gahitāni. Tathā saddhindriyādīni pañca. Lokuttarāni tīṇi paṭisandhiyaṃ abhāveneva na gahitāni. Iti yāni gahitāni, tesaṃ ^a^V0.0337^ea^ vasenettha cakkhundriyamūlake naye yamakagaṇanā veditabbā. Yathā cettha, evaṃ sabbattha. Yāni pana na gahitāni, tesaṃ vasena yamakāni na gaṇetabbāni. Gaṇentena vā moghapucchāvasena gaṇetabbānīti evaṃ tāva sabbavāresu pāḷivavatthānameva veditabbaṃ.</p>
</h4>
</h3>
</h2>
<h2>
<h2n>Pavattivāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^1-86^eb^^b^.^eb^ Atthavinicchaye panettha idaṃ nayamukhaṃ – ^b^sacakkhukānaṃ na itthīna^eb^nti brahmapārisajjādīnañceva rūpīnaṃ purisanapuṃsakānañca vasena vuttaṃ. Tesañhi itthindriyaṃ nuppajjati. ^b^Sacakkhukānaṃ na purisāna^eb^nti rūpībrahmānañceva itthinapuṃsakānañca vasena vuttaṃ. Tesañhi purisindriyaṃ nuppajjati. ^b^Acakkhukānaṃ upapajjantānaṃ tesaṃ jīvitindriyaṃ uppajjatī^eb^ti ekavokāracatuvokārakāmadhātusatte sandhāya vuttaṃ. ^b^Sacakkhukānaṃ vinā somanassenā^eb^ti upekkhāsahagatānaṃ ^a^M0.0338^ea^ catunnaṃ mahāvipākapaṭisandhīnaṃ vasena vuttaṃ. ^b^Sacakkhukānaṃ vinā upekkhāyā^eb^ti somanassasahagatapaṭisandhikānaṃ vasena vuttaṃ. ^b^Upekkhāya acakkhukāna^eb^nti ahetukapaṭisandhivasena vuttaṃ. ^b^Ahetukāna^eb^nti ahetukapaṭisandhicittena saddhiṃ saddhindriyādīnaṃ abhāvato vuttaṃ. Tattha hi ekanteneva saddhāsatipaññāyo natthi. Samādhivīriyāni pana indriyappattāni na honti. ^b^Sahetukānaṃ acakkhukāna^eb^nti gabbhaseyyakavasena ceva arūpīvasena ca vuttaṃ. Añño hi sahetuko acakkhuko nāma natthi. ^b^Sacakkhukānaṃ ahetukāna^eb^nti apāye opapātikavasena vuttaṃ. ^b^Sacakkhukānaṃ ñāṇavippayuttāna^eb^nti kāmadhātuyaṃ duhetukapaṭisandhikānaṃ vasena vuttaṃ. ^b^Sacakkhukānaṃ ñāṇasampayuttāna^eb^nti rūpībrahmāno ceva kāmāvacaradevamanusse ca sandhāya vuttaṃ. ^b^Ñāṇasampayuttānaṃ acakkhukāna^eb^nti arūpino ca tihetukagabbhaseyyake ca sandhāya vuttaṃ.</p>
<p>[03]^b^190^eb^^b^.^eb^ Jīvitindriyamūlake ^b^vinā somanassena upapajjantāna^eb^nti dvepi jīvitindriyāni sandhāya vuttaṃ. ^b^Pavatte^eb^^a^P0.0106^ea^^b^somanassavippayuttacittassa uppādakkhaṇe^eb^ti arūpajīvitindriyaṃ sandhāya vuttaṃ. Iminā nayena sabbatthāpi paṭisandhipavattivasena jīvitindriyayojanā veditabbā. Somanassindriyādimūlakesupi paṭisandhipavattivasenevattho gahetabbo. Paṭilomanaye pana nirodhavāre ca etesañceva aññesañca dhammānaṃ yathālābhavasena cutipaṭisandhipavattesu tīsupi anuppādanirodhā veditabbā.</p>
<p>[03]^b^281^eb^^b^.^eb^ Anāgatavāre ^a^V0.0338^ea^^b^eteneva bhāvenā^eb^ti etena purisabhāveneva, antarā itthibhāvaṃ anāpajjitvā purisapaṭisandhiggahaṇenevāti attho. ^b^Katici bhave dassetvā parinibbāyissantī^eb^ti katici paṭisandhiyo gahetvā itthibhāvaṃ appatvāva parinibbāyissantīti attho. Dutiyapucchāyapi eseva nayo.</p>
<p>[03]^b^361^eb^^b^.^eb^ Paccuppannena atītavāre ^b^suddhāvāsānaṃ upapatticittassa bhaṅgakkhaṇe manindriyañca nuppajjitthā^eb^ti cittayamake viya uppādakkhaṇātikkamavasena atthaṃ aggahetvā tasmiṃ bhave anuppannapubbavasena gahetabboti. Iminā nayamukhena sabbasmimpi pavattivāre atthavinicchayo veditabbo.</p>
<p>[06]Pavattivāravaṇṇanā.</p>
</h4>
</h3>
</h2>
<h2>
<h2n>Pariññāvāravaṇṇanā</h2n>
<h3>
<h3n> </h3n>
<h4>
<h4n> </h4n>
<p>[03]^b^435-482^eb^^b^.^eb^ Pariññāvāre ^a^M0.0339^ea^ pana cakkhumūlakādīsu ekameva cakkhusotayamakaṃ dassitaṃ. Yasmā pana sesānipi lokiyaabyākatāni ceva lokiyaabyākatamissakāni ca pariññeyyāneva, tasmā tāni anupadiṭṭhānipi imināva dassitāni honti. Yasmā pana akusalaṃ ekantato pahātabbameva, ekantaṃ kusalaṃ bhāvetabbameva, lokuttarābyākataṃ sacchikātabbaṃ, tasmā ‘‘domanassindriyaṃ pajahatī’’ti ‘‘anaññātaññassāmītindriyaṃ bhāvetī’’ti ‘‘aññātāvindriyaṃ sacchikarotī’’ti vuttaṃ. Aññindriyaṃ pana bhāvetabbampi atthi sacchikātabbampi, taṃ bhāvanāvaseneva gahitaṃ. Tattha ^b^dve puggalā^eb^ti sakadāgāmimaggasamaṅgī ca, arahattamaggasamaṅgī ca. Tesu eko samucchindituṃ asamatthattā domanassindriyaṃ na pajahati nāma. Eko pahīnadosattā ^b^cakkhundriyaṃ na parijānātī^eb^ti anuppādaṃ āpādetuṃ ^a^P0.0107^ea^ asamatthatāya na parijānāti. Iminā nayena sabbavissajjanesu attho veditabboti.</p>
<p>[06]Pariññāvāravaṇṇanā.</p>
<p>[06]Indriyayamakavaṇṇanā niṭṭhitā.</p>
</h4>
</h3>
</h2>
</h1>
</h0>
<h0>
<h0n>Nigamanakathā</h0n>
<h1>
<h1n> </h1n>
<h2>
<h2n> </h2n>
<h3>
<h3n> </h3n>
<h4>
<h4n> </h4n>
<p>[03]Ettāvatā ^a^V0.0339^ea^ ca –</p>
<p>[21]Yassovāde ṭhatvā, niṭṭhitakiccassa kiccasampanno;</p>
<p>[22]Yuvatijanopi atīto, suvihitaniyamo yamassāṇaṃ.</p>
<p>[21]Devaparisāya majjhe, devapure sabbadevadevena;</p>
<p>[22]Yamakaṃ nāma pakāsitaṃ, yamāmalalomena yaṃ tena.</p>
<p>[21]Pāḷivavatthānavidhiṃ, pucchāvissajjane ca atthanayaṃ;</p>
<p>[22]Dassetuṃ āraddhā, yamakaaṭṭhakathā mayā tassa.</p>
<p>[21]Sā ^a^M0.0340^ea^ subahuantarāye, lokamhi yathā anantarāyena;</p>
<p>[22]Ayamajja pañcamattehi, tantiyā bhāṇavārehi.</p>
<p>[21]Niṭṭhaṃ pattā evaṃ, niṭṭhānaṃ pāpuṇantu sabbepi;</p>
<p>[22]Hitasukhanibbattikarā, manorathā sabbasattānanti.</p>
<p>[06]Yamakappakaraṇa-aṭṭhakathā niṭṭhitā.</p>
<p>[06] Namo tassa bhagavato arahato sammāsambuddhassa</p>
<h>[19]Abhidhammapiṭake</h>
</h4>
</h3>
</h2>
</h1>
</h0>
</ha>
</body>