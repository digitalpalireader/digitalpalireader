<?xml version="1.0"?>
<body>
  <ha>
    <han>khuddakapāṭhapāḷi</han>
    <h0>
      <h0n />
      <h1>
        <h1n />
        <h2>
          <h2n>1. saraṇattayaṃ</h2n>
          <h3>
            <h3n />
            <h4>
              <h4n />
              <p>-- ^a^Thai 25.001^ea^ --</p>
              <p>#0#                  Suttantapiṭake khuddakanikāyassa</p>
              <p>#1#                        khuddakapāṭho</p>
              <p>#2#                        ---------</p>
              <p>#3#             namo tassa bhagavato arahato sammāsambuddhassa.</p>
              <p>#4#                     Khuddakapāṭhe saraṇagamanaṁ</p>
              <p>#5#      [1] ^a^ PTS. Kh , 1 ^ea^ Buddhaṁ saraṇaṁ gacchāmi dhammaṁ saraṇaṁ gacchāmi saṅghaṁ</p>
              <p>#6# saraṇaṁ gacchāmi. Dutiyampi buddhaṁ saraṇaṁ gacchāmi dutiyampi dhammaṁ</p>
              <p>#7# saraṇaṁ gacchāmi dutiyampi saṅghaṁ saraṇaṁ gacchāmi. Tatiyampi buddhaṁ</p>
              <p>#8# saraṇaṁ gacchāmi tatiyampi dhammaṁ saraṇaṁ gacchāmi tatiyampi saṅghaṁ</p>
              <p>#9# saraṇaṁ gacchāmi.</p>
              <p>#10#                     Saraṇagamanaṁ { 1 Sī. Ma. saraṇattayaṁ.} niṭṭhitaṁ.</p>
              <p>#11#                        --------</p>
            </h4>
          </h3>
        </h2>
        <h2>
          <h2n>2. dasasikkhāpadaṃ</h2n>
          <h3>
            <h3n />
            <h4>
              <h4n />
              <p>#12#                    Khuddakapāṭhe dasasikkhāpadaṁ</p>
              <p>#13#      [2] Pāṇātipātā veramaṇī sikkhāpadaṁ samādiyāmi.</p>
              <p>#14# Adinnādānā veramaṇī sikkhāpadaṁ samādiyāmi. Abrahmacariyā</p>
              <p>#15# veramaṇī sikkhāpadaṁ samādiyāmi. Musāvādā veramaṇī sikkhāpadaṁ</p>
              <p>#16# samādiyāmi. Surāmerayamajjapamādaṭṭhānā veramaṇī sikkhāpadaṁ</p>
              <p>-- ^a^Thai 25.002^ea^ --</p>
              <p>#0# Samādiyāmi. Vikālabhojanā veramaṇī sikkhāpadaṁ samādiyāmi.</p>
              <p>#1# Naccagītavāditavisūkadassanā veramaṇī sikkhāpadaṁ samādiyāmi.</p>
              <p>#2# Mālāgandhavilepanadhāraṇamaṇḍanavibhūsanaṭṭhānā veramaṇī sikkhāpadaṁ</p>
              <p>#3# samādiyāmi. Uccāsayanamahāsayanā veramaṇī sikkhāpadaṁ samādiyāmi.</p>
              <p>#4# Jātarūparajaṭapaṭiggahaṇā veramaṇī sikkhāpadaṁ samādiyāmi.</p>
              <p>#5#                     Dasasikkhāpadaṁ niṭṭhitaṁ.</p>
              <p>#6#                        ---------</p>
            </h4>
          </h3>
        </h2>
        <h2>
          <h2n>3. dvattiṃsākāro</h2n>
          <h3>
            <h3n />
            <h4>
              <h4n />
              <p>#7#                    Khuddakapāṭhe dvattiṁsākāro</p>
              <p>#8#      [3] Atthi imasmiṁ kāye kesā lomā nakhā dantā taco</p>
              <p>#9# maṁsaṁ nhārū aṭṭhī aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ</p>
              <p>#10# papphāsaṁ antaṁ antaguṇaṁ udariyaṁ karīsaṁ { 1 Ma. matthaluṅgaṁ.} pittaṁ semhaṁ pubbo</p>
              <p>#11# lohitaṁ sedo medo assu vasā khelo siṁghānikā lasikā muttaṁ</p>
              <p>#12# matthake matthaluṅganti.</p>
              <p>#13#                    Dvattiṁsākāro niṭṭhito.</p>
              <p>#14#                       -----------</p>
            </h4>
          </h3>
        </h2>
        <h2>
          <h2n>4. kumārapañhā</h2n>
          <h3>
            <h3n />
            <h4>
              <h4n />
              <p>#15#                    Khuddakapāṭhe sāmaṇerapañhā</p>
              <p>#16#      [4] Ekannāma kiṁ sabbe sattā āhāraṭṭhitikā. Dve</p>
              <p>#17# nāma kiṁ nāmañca rūpañca. Tīṇi nāma kiṁ tisso vedanā.</p>
              <p>-- ^a^Thai 25.003^ea^ --</p>
              <p>#0# Cattāri nāma kiṁ cattāri ariyasaccāni. Pañca nāma kiṁ</p>
              <p>#1# pañcupādānakkhandhā. Cha nāma kiṁ cha ajjhattikāni āyatanāni.</p>
              <p>#2# Satta nāma kiṁ satta bojjhaṅgā. Aṭṭha nāma kiṁ ariyo</p>
              <p>#3# aṭṭhaṅgiko maggo. Nava nāma kiṁ nava sattāvāsā. Dasa</p>
              <p>#4# nāma kiṁ dasahaṅgehi samannāgato arahāti vuccatīti.</p>
              <p>#5#                    Sāmaṇerapañhā { 1 Ma. kumārapañhā.} niṭṭhitā.</p>
              <p>#6#                       -----------</p>
              <p>#7#                     Khuddakapāṭhe maṅgalasuttaṁ</p>
            </h4>
          </h3>
        </h2>
        <h2>
          <h2n>5. maṅgalasuttaṃ</h2n>
          <h3>
            <h3n />
            <h4>
              <h4n />
              <p>#8#      [5] Evamme sutaṁ. Ekaṁ samayaṁ bhagavā sāvatthiyaṁ viharati</p>
              <p>#9# jetavane anāthapiṇḍikassa ārāme. Atha kho aññatarā devatā</p>
              <p>#10# abhikkantāya rattiyā abhikkantavaṇṇā kevalakappaṁ jetavanaṁ</p>
              <p>#11# obhāsetvā yena bhagavā tenupasaṅkami upasaṅkamitvā bhagavantaṁ</p>
              <p>#12# abhivādetvā ekamantaṁ aṭṭhāsi ekamantaṁ ṭhitā kho sā devatā</p>
              <p>#13# bhagavantaṁ gāthāya ajjhabhāsi.</p>
              <p>#14#      [6] ^a^ PTS. Kh , 3 ^ea^ Bahū devā manussā ca maṅgalāni acintayuṁ</p>
              <p>#15#          ākaṅkhamānā sotthānaṁ brūhi maṅgalamuttamaṁ.</p>
              <p>#16#          Asevanā ca bālānaṁ paṇḍitānañca sevanā</p>
              <p>#17#          pūjā ca pūjanīyānaṁ { 2 Ma. pūjaneyyānaṁ.} etammaṅgalamuttamaṁ.</p>
              <p>#18#          Paṭirūpadesavāso ca pubbe ca katapuññatā</p>
              <p>-- ^a^Thai 25.004^ea^ --</p>
              <p>#0#          Attasammāpaṇidhi ca etammaṅgalamuttamaṁ.</p>
              <p>#1#          Bāhusaccañca sippañca vinayo ca susikkhito</p>
              <p>#2#          subhāsitā ca yā vācā etammaṅgalamuttamaṁ.</p>
              <p>#3#          Mātāpitūpaṭṭhānaṁ puttadārassa saṅgaho</p>
              <p>#4#          anākulā ca kammantā etammaṅgalamuttamaṁ.</p>
              <p>#5#          Dānañca dhammacariyā ca ñātakānañca saṅgaho</p>
              <p>#6#          anavajjāni kammāni etammaṅgalamuttamaṁ.</p>
              <p>#7#          Āratī viratī pāpā majjapānā ca saññamo</p>
              <p>#8#          appamādo ca dhammesu etammaṅgalamuttamaṁ.</p>
              <p>#9#          Gāravo ca nivāto ca santuṭṭhī ca kataññutā</p>
              <p>#10#          kālena dhammassavanaṁ etammaṅgalamuttamaṁ.</p>
              <p>#11#          Khantī ca sovacassatā samaṇānañca dassanaṁ</p>
              <p>#12#          kālena dhammasākacchā etammaṅgalamuttamaṁ.</p>
              <p>#13#          Tapo ca brahmacariyañca ariyasaccānadassanaṁ</p>
              <p>#14#          nibbānasacchikiriyā ca etammaṅgalamuttamaṁ.</p>
              <p>#15#          Phuṭṭhassa lokadhammehi cittaṁ yassa na kampati</p>
              <p>#16#          asokaṁ virajaṁ khemaṁ etammaṅgalamuttamaṁ.</p>
              <p>#17#          Etādisāni katvāna sabbatthamaparājitā</p>
              <p>#18#          sabbattha sotthiṁ gacchanti tantesaṁ maṅgalamuttamanti.</p>
              <p>#19#                     Maṅgalasuttaṁ niṭṭhitaṁ.</p>
            </h4>
          </h3>
        </h2>
        <h2>
          <h2n>6. ratanasuttaṃ</h2n>
          <h3>
            <h3n />
            <h4>
              <h4n />
              <p>-- ^a^Thai 25.005^ea^ --</p>
              <p>#0#                     Khuddakapāṭhe ratanasuttaṁ</p>
              <p>#1#            [7] Yānīdha bhūtāni samāgatāni</p>
              <p>#2#                bhummāni vā yāni va antalikkhe.</p>
              <p>#3#                Sabbeva bhūtā sumanā bhavantu</p>
              <p>#4#                athopi sakkacca suṇantu bhāsitaṁ</p>
              <p>#5#                tasmā hi bhūtā nisāmetha sabbe</p>
              <p>#6#                mettaṁ karotha mānusiyā pajāya.</p>
              <p>#7#                Divā ca ratto ca haranti ye baliṁ</p>
              <p>#8#                tasmā hi ne rakkhatha appamattā.</p>
              <p>#9#                Yaṁ kiñci vittaṁ idha vā huraṁ vā</p>
              <p>#10#                saggesu vā yaṁ ratanaṁ paṇītaṁ</p>
              <p>#11#                na no samaṁ atthi tathāgatena</p>
              <p>#12#                idampi buddhe ratanaṁ paṇītaṁ.</p>
              <p>#13#                Etena saccena suvatthi hotu.</p>
              <p>#14#                Khayaṁ virāgaṁ amataṁ paṇītaṁ</p>
              <p>#15#                yadajjhagā sakyamunī samāhito</p>
              <p>#16#                na tena dhammena samatthi kiñci</p>
              <p>#17#                idampi dhamme ratanaṁ paṇītaṁ.</p>
              <p>#18#                Etena saccena suvatthi hotu.</p>
              <p>-- ^a^Thai 25.006^ea^ --</p>
              <p>#0#                Yambuddhaseṭṭho parivaṇṇayī suciṁ</p>
              <p>#1#                samādhimānantarikaññamāhu</p>
              <p>#2#                samādhinā tena samo na vijjati</p>
              <p>#3#                idampi dhamme ratanaṁ paṇītaṁ.</p>
              <p>#4#                Etena saccena suvatthi hotu.</p>
              <p>#5#                Ye puggalā aṭṭha sataṁ pasaṭṭhā</p>
              <p>#6#                cattāri etāni yugāni honti</p>
              <p>#7#                te dakkhiṇeyyā sugatassa sāvakā</p>
              <p>#8#                etesu dinnāni mahapphalāni</p>
              <p>#9#                idampi saṅghe ratanaṁ paṇītaṁ.</p>
              <p>#10#                Etena saccena suvatthi hotu.</p>
              <p>#11#                Ye suppayuttā manasā daḷhena</p>
              <p>#12#                nikkāmino gotamasāsanamhi</p>
              <p>#13#                te pattipattā amataṁ vigayha</p>
              <p>#14#                laddhā mudhā nibbutiṁ bhuñjamānā</p>
              <p>#15#                idampi saṅghe ratanaṁ paṇītaṁ.</p>
              <p>#16#                Etena saccena suvatthi hotu.</p>
              <p>#17#                Yathindakhīlo paṭhaviṁ sito siyā</p>
              <p>#18#                catubbhi vātebhi asampakampiyo</p>
              <p>#19#                tathūpamaṁ sappurisaṁ vadāmi</p>
              <p>-- ^a^Thai 25.007^ea^ --</p>
              <p>#0#                Yo ariyasaccāni avecca passati</p>
              <p>#1#                idampi saṅghe ratanaṁ paṇītaṁ.</p>
              <p>#2#                Etena saccena suvatthi hotu.</p>
              <p>#3#                Yerīyasaccāni { 1 idāni pāyato paṭhanti "ye ariyasaccāni vibhāvayantīti ."} vibhāvayanti</p>
              <p>#4#                gambhīrapaññena sudesitāni</p>
              <p>#5#                kiñcāpi te honti bhusappamattā</p>
              <p>#6#                na te bhavaṁ aṭṭhamamādiyanti</p>
              <p>#7#                idampi saṅghe ratanaṁ paṇītaṁ.</p>
              <p>#8#                Etena saccena suvatthi hotu.</p>
              <p>#9#                Sahāvassa dassanasampadāya</p>
              <p>#10#                tayassu dhammā jahitā bhavanti</p>
              <p>#11#                sakkāyadiṭṭhi vicikicchitañca</p>
              <p>#12#                sīlabbataṁ vāpi yadatthi kiñci</p>
              <p>#13#                catūhapāyehi ca vippamutto</p>
              <p>#14#                cha cābhiṭhānāni abhabbo kātuṁ</p>
              <p>#15#                idampi saṅghe ratanaṁ paṇītaṁ.</p>
              <p>#16#                Etena saccena suvatthi hotu.</p>
              <p>#17#                Kiñcāpi so kammaṁ karoti pāpakaṁ</p>
              <p>#18#                kāyena vācāyuda cetasā vā</p>
              <p>#19#                abhabbo so tassa paṭicchadāya</p>
              <p>-- ^a^Thai 25.008^ea^ --</p>
              <p>#0#                Abhabbatā diṭṭhapadassa vuttā</p>
              <p>#1#                idampi saṅghe ratanaṁ paṇītaṁ.</p>
              <p>#2#                Etena saccena suvatthi hotu.</p>
              <p>#3#                Vanappagumbe yathā phussitagge</p>
              <p>#4#                gimhānamāse paṭhamasmiṁ gimhe</p>
              <p>#5#                tathūpamaṁ dhammavaraṁ adesayi</p>
              <p>#6#                nibbānagāmiṁ paramaṁ hitāya</p>
              <p>#7#                idampi buddhe ratanaṁ paṇītaṁ.</p>
              <p>#8#                Etena saccena suvatthi hotu.</p>
              <p>#9#                Varo varaññū varado varāharo</p>
              <p>#10#                anuttaro dhammavaraṁ adesayi</p>
              <p>#11#                idampi buddhe ratanaṁ paṇītaṁ.</p>
              <p>#12#                Etena saccena suvatthi hotu.</p>
              <p>#13#                Khīṇaṁ purāṇaṁ navaṁ natthi sambhavaṁ</p>
              <p>#14#                virattacittāyatike bhavasmiṁ</p>
              <p>#15#                te khīṇabījā aviruḷhichandā</p>
              <p>#16#                nibbanti dhīrā yathāyampadīpo</p>
              <p>#17#                idampi saṅghe ratanaṁ paṇītaṁ.</p>
              <p>#18#                Etena saccena suvatthi hotu.</p>
              <p>#19#                Yānīdha bhūtāni samāgatāni</p>
              <p>-- ^a^Thai 25.009^ea^ --</p>
              <p>#0#                Bhummāni vā yāniva antalikkhe</p>
              <p>#1#                tathāgataṁ devamanussapūjitaṁ</p>
              <p>#2#                buddhaṁ namassāma suvatthi hotu.</p>
              <p>#3#                Yānīdha bhūtāni samāgatāni</p>
              <p>#4#                bhummāni vā yāniva antalikkhe</p>
              <p>#5#                tathāgataṁ devamanussapūjitaṁ</p>
              <p>#6#                dhammaṁ namassāma suvatthi hotu.</p>
              <p>#7#                Yānīdha bhūtāni samāgatāni</p>
              <p>#8#                bhummāni vā yāniva antalikkhe</p>
              <p>#9#                tathāgataṁ devamanussapūjitaṁ</p>
              <p>#10#                saṅghaṁ namassāma suvatthi hotu.</p>
              <p>#11#                      Ratanasuttaṁ niṭṭhitaṁ.</p>
              <p>#12#                         -------</p>
            </h4>
          </h3>
        </h2>
        <h2>
          <h2n>7. tirokuṭṭasuttaṃ</h2n>
          <h3>
            <h3n />
            <h4>
              <h4n />
              <p>#13#                    Khuddakapāṭhe tirokuḍḍakaṇḍaṁ</p>
              <p>#14#      [8] (mattāsukhapariccāgā passe ce vipulaṁ sukhaṁ</p>
              <p>#15#          caje mattāsukhaṁ dhīro sampassaṁ vipulaṁ sukhaṁ .)</p>
              <p>#16#          tirokuḍḍesu tiṭṭhanti sandhisiṅghāṭakesu ca</p>
              <p>#17#          dvārabāhāsu tiṭṭhanti āgantvāna sakaṁ gharaṁ.</p>
              <p>#18#          Pahute { 1 Ma. pahūte.} annapānamhi khajjabhojje upaṭṭhite</p>
              <p>-- ^a^Thai 25.010^ea^ --</p>
              <p>#0#          Na tesaṁ koci sarati sattānaṁ kammapaccayā.</p>
              <p>#1#          Evaṁ dadanti ñātīnaṁ ye honti anukampakā</p>
              <p>#2#          suciṁ paṇītaṁ kālena kappiyaṁ pānabhojanaṁ</p>
              <p>#3#          idaṁ vo ñātīnaṁ hotu sukhitā hontu ñātayo.</p>
              <p>#4#          Te ca tattha samāgantvā ñātipetā samāgatā</p>
              <p>#5#          pahute { 1 Ma. pahūte.} annapānamhi sakkaccaṁ anumodare</p>
              <p>#6#          ciraṁ jīvantu no ñātī yesaṁ hetu labhāmhase.</p>
              <p>#7#          Amhākañca katā pūjā dāyakā ca anipphalā.</p>
              <p>#8#          Na hi tattha kasi atthi gorakkhettha na vijjati</p>
              <p>#9#          vaṇijjā tādisī natthi hiraññena kayākayaṁ.</p>
              <p>#10#          Ito dinnena yāpenti petā kālakatā tahiṁ</p>
              <p>#11#          unnate { 2 Ma. unname.} udakaṁ vuṭṭhaṁ yathā ninnaṁ pavattati</p>
              <p>#12#          evameva ito dinnaṁ petānaṁ upakappati.</p>
              <p>#13#          Yathā vārivahā pūrā paripūrenti sāgaraṁ</p>
              <p>#14#          evameva ito dinnaṁ petānaṁ upakappati.</p>
              <p>#15#          Adāsi me akāsi me ñātimittā sakhā ca me</p>
              <p>#16#          petānaṁ dakkhiṇaṁ dajjā pubbe katamanussaraṁ.</p>
              <p>#17#          Na hi ruṇṇaṁ vā soko vā yāvaññā paridevanā</p>
              <p>#18#          na taṁ petānamatthāya evaṁ tiṭṭhanti ñātayo.</p>
              <p>#19#          Ayañca kho dakkhiṇā dinnā saṅghamhi supatiṭṭhitā</p>
              <p>-- ^a^Thai 25.011^ea^ --</p>
              <p>#0#          Dīgharattaṁ hitāyassa ṭhānaso upakappati.</p>
              <p>#1#                So ñātidhammo ca ayaṁ nidassito</p>
              <p>#2#                petānapūjā ca katā uḷārā</p>
              <p>#3#                balañca bhikkhūnamanuppadinnaṁ</p>
              <p>#4#                tumhehi puññaṁ pasutaṁ anappakanti.</p>
              <p>#5#                     Tirokuḍḍakaṇḍaṁ niṭṭhitaṁ.</p>
              <p>#6#                       ----------</p>
            </h4>
          </h3>
        </h2>
        <h2>
          <h2n>8. nidhikaṇḍasuttaṃ</h2n>
          <h3>
            <h3n />
            <h4>
              <h4n />
              <p>#7#                     Khuddakapāṭhe nidhikaṇḍaṁ</p>
              <p>#8#      [9] ^a^ PTS. Kh , 7 ^ea^ Nidhiṁ nidheti puriso gambhīre udakantike</p>
              <p>#9#          atthe kicce samuppanne atthāya me bhavissati</p>
              <p>#10#          rājato vā duruttassa corato pīḷitassa vā</p>
              <p>#11#          iṇassa vā pamokkhāya dubbhikkhe āpadāsu vā</p>
              <p>#12#          etadatthāya lokasmiṁ nidhi nāma nidhiyyati.</p>
              <p>#13#          Tāvassunihito santo gambhīre udakantike</p>
              <p>#14#          na sabbo sabbadā yeva tassa taṁ upakappati</p>
              <p>#15#          nidhi vā ṭhānā cavati saññā vāssa vimuyhati</p>
              <p>#16#          nāgā vā apanāmenti yakkhā vāpi haranti naṁ</p>
              <p>#17#          appiyā vāpi dāyādā uddharanti apassato</p>
              <p>#18#          yadā puññakkhayo hoti sabbametaṁ vinassati.</p>
              <p>-- ^a^Thai 25.012^ea^ --</p>
              <p>#0#          Yassa dānena sīlena saññamena damena ca</p>
              <p>#1#          nidhi sunihito hoti itthiyā purisassa vā</p>
              <p>#2#          cetiyamhi ca saṅghe vā puggale atithīsu vā</p>
              <p>#3#          mātari pitari vāpi atho jeṭṭhamhi bhātari</p>
              <p>#4#          eso nidhi sunihito ajeyyo anugāmiko</p>
              <p>#5#          pahāya gamanīyesu etaṁ ādāya gacchati.</p>
              <p>#6#          Asādhāraṇamaññesaṁ acoraharaṇo nidhi.</p>
              <p>#7#          Kayirātha dhīro puññāni yo nidhi anugāmiko</p>
              <p>#8#          esa devamanussānaṁ sabbakāmadado nidhi</p>
              <p>#9#          yaṁ yaṁ devābhipatthenti sabbametena labbhati</p>
              <p>#10#          suvaṇṇatā susaratā susaṇṭhānaṁ { 1 Ma. susaṇṭhānā.} surūpatā</p>
              <p>#11#          ādhipaccaṁ parivāro sabbametena labbhati.</p>
              <p>#12#          Padesarajjaṁ issariyaṁ cakkavattisukhaṁ piyaṁ</p>
              <p>#13#          devarajjampi dibbesu sabbametena labbhati.</p>
              <p>#14#          Mānussikā ca sampatti devaloke ca yā rati</p>
              <p>#15#          yā ca nibbānasampatti sabbametena labbhati.</p>
              <p>#16#          Mittasampadamāgamma yoniso ce payuñjato</p>
              <p>#17#          vijjāvimuttivasībhāvo sabbametena labbhati.</p>
              <p>#18#          Paṭisambhidā vimokkhā ca yā ca sāvakapāramī</p>
              <p>#19#          paccekabodhi buddhabhūmi sabbametena labbhati.</p>
              <p>-- ^a^Thai 25.013^ea^ --</p>
              <p>#0#          Evaṁ mahatthikā esā yadidaṁ puññasampadā</p>
              <p>#1#          tasmā dhīrā pasaṁsanti paṇḍitā katapuññatanti.</p>
              <p>#2#                      Nidhikaṇḍaṁ niṭṭhitaṁ.</p>
              <p>#3#                         -------</p>
            </h4>
          </h3>
        </h2>
        <h2>
          <h2n>9. mettasuttaṃ</h2n>
          <h3>
            <h3n />
            <h4>
              <h4n />
              <p>#4#                  Khuddakapāṭhe karaṇīyamettasuttaṁ</p>
              <p>#5#     [10] Karaṇīyamatthakusalena yantaṁ santaṁ padaṁ abhisamecca</p>
              <p>#6#          sakko ujū ca suhujū ca suvaco cassa mudu anatimānī</p>
              <p>#7#          santussako ca subharo ca appakicco ca sallahukavutti</p>
              <p>#8#          santindriyo ca nipako ca appagabbho kulesu ananugiddho.</p>
              <p>#9#          Na ca khuddaṁ samācare kiñci yena viññū pare upavadeyyuṁ.</p>
              <p>#10#          Sukhino vā khemino hontu sabbe sattā bhavantu sukhitattā</p>
              <p>#11#          yekeci pāṇabhūtatthi tasā vā thāvarā vā anavasesā</p>
              <p>#12#          dīghā vā ye mahantā vā majjhimā rassakā aṇukathūlā</p>
              <p>#13#          diṭṭhā vā ye { 1 Ma. ye va.} ca adiṭṭhā ye { 1 Ma. ye va.} ca dūre vasanti avidūre</p>
              <p>#14#          bhūtā vā sambhavesī vā sabbe sattā bhavantu sukhitattā</p>
              <p>#15#          na paro paraṁ nikubbetha nātimaññetha katthaci naṁ { 2 Ma. na kiñci.} kiñci</p>
              <p>#16#          byārosanā paṭīghasaññā nāññamaññassa dukkhamiccheyya.</p>
              <p>#17#          Mātā yathā niyaṁ puttaṁ āyusā ekaputtamanurakkhe</p>
              <p>#18#          evampi sabbabhūtesu mānasambhāvaye aparimāṇaṁ</p>
              <p>-- ^a^Thai 25.014^ea^ --</p>
              <p>#0#          Mettañca sabbalokasmiṁ mānasambhāvaye aparimāṇaṁ</p>
              <p>#1#          uddhaṁ adho ca tiriyañca asambādhaṁ averaṁ asapattaṁ</p>
              <p>#2#          tiṭṭhañcaraṁ nisinno vā sayāno vā yāva tassa vigatamiddho</p>
              <p>#3#          etaṁ satiṁ adhiṭṭheyya brahmametaṁ vihāraṁ idhamāhu { 1 Ma. vihāramidhamāhu.}.</p>
              <p>#4#          Diṭṭhiñca anupagamma sīlavā dassanena sampanno</p>
              <p>#5#          kāmesu vineyya { 2 Ma. vinaya.} gedhaṁ na hi jātu gabbhaseyyaṁ punaretīti.</p>
              <p>#6#                     Mettasuttaṁ niṭṭhitaṁ.</p>
              <p>#7#                    Khuddakapāṭho samatto.</p>
              <p>#8#                         -------</p>
            </h4>
          </h3>
        </h2>
      </h1>
    </h0>
  </ha>
</body>